: Děkuji, pane předsedo, za slovo. Já si myslím, že byste, pánové, kolegové, mohli svoje protinávrhy stáhnout. Už jste to stačili doběhnout, takže bychom mohli hlasovat jenom o tom jednom, který tady byl, a bylo by to v pohodě. Děkuji.

: Tak já děkuji za slovo, paní předsedkyně. Já bych chtěla zareagovat na paní poslankyni nebo místopředsedkyni Richterovou, protože vy jste tady zmínila město Most, kterým jste se inspirovali. V každém případě město Most jde úplně jinou cestou, tady právě naopak odkupem bytů v těch problematických zónách. Nevím, že bychom tam registrovali to, co vy tady říkáte, co by nás spasilo tím vaším zákonem. Já si myslím, že v žádném případě, protože se bavíme o těch problematických oblastech, které samozřejmě toto neřeší, a v těch problematických oblastech neseženete nikoho, kdo by šel do pronájmu, protože jsou to oblasti, kde jsou právě ti nepřizpůsobiví. A nechtějte, nebo nevím, jestli jste si tam někdy udělala výlet a šla jste se podívat do těchto oblastí, jak to tam vypadá. Já bych to nikomu nepřála.
Takže tento vlastně váš zákon nám vůbec nevyřeší ty problémy, které my tam máme. Takže naopak město Most jde cestou, že v těchto lokalitách odkupuje byty a potom bude řešit samozřejmě následně celý ten problém, který je s těmi oblastmi spojený. Takže říkám, tento zákon nespasí město Most. Děkuji.

: Děkuju za slovo, pane předsedo. Já jsem akorát chtěla reagovat na svého kolegu Radka Vondráčka, ale tak jsem nestihla doběhnout, ale tak jsem si počkala. V každém případě já jsem bedlivě poslouchala, poslouchala jsem i ten článek nebo respektive ten rozbor, který... tady bylo řečeno. Mě... Já bych chtěla... Mám otázku na pana ministra.
Za prvé, kdo bude posuzovat, co je tou lží? Protože jestliže povedu kampaň a budu v té kampani říkat, že nebudu zvyšovat daně a nezvednu odchod do důchodu, to v tu danou chvíli lež není, ale lží se to stane až v případě, že jsem v té vládě, což se třeba stalo vám, a tím vlastně já jsem uváděla v omyl své voliče, protože jsem záměrně lhala, protože jsem stejně nakonec udělala úplně něco jiného, než jsem těm lidem říkala.
Další věc, co mě zajímá, kdo bude tedy posuzovat, jestli je dezinformace, nebo dezinformace není, protože v průběhu se ukáže, že to, čím jsem byla napadaná, že jsem říkala, že jsem dezinformátor a říkala jsem nepravdu vědomě, tak se ukáže, že moje nepravda byla pravdou. Taky někdo potom musí posoudit, že v tu danou chvíli jsem byla napadaná za něco, co byla pro někoho dezinformace, ale já jsem v průběhu prokázala nebo se v průběhu prokázalo, že jsem mluvila pravdu, ale já jsem tím byla poškozena, takže to jsou věci, které by mě docela zajímaly, kdo to bude posuzovat, protože to je opravdu, bych řekla, dost na hraně, protože... Ale ne, tak říkám, ráda bych věděla, jak se to bude posuzovat, jestliže dostanu nějakou pokutu za něco, co se potom ukáže, že není pravdou, nebo je pravdou, tak já jsem poškozená a nejenom já, ale je poškozené třeba i celé hnutí. Děkuji.

: Děkuju za slovo. Tak já to ještě doupřesním. Já jsem vás, pane ministře, poslouchala. Rozumím tomu, že zjevná lež je, že když řeknu, že bílá barva je černá, záměrně, je to opravdu zjevná lež, ale jestliže řeknu třeba... To se mi líbilo, že konečně poprvé jsem to slyšela z úst tady mého ctěného kolegy Karla Haase v debatě, když řekl, že Babiš schválil Green Deal, že to byl rámec - poprvé jsem slyšela někoho to říct správně - byl to rámec. Fit for 55 je opravdu soubor opatření. Ano, potom to doplnil, že tam není od toho, aby někoho špatné rozhodnutí obhajoval, a s tím plně souhlasím. Ale konečně to někdo správně pojmenoval. To je právě to, co mně vadí. Mně vadí to, že někdo aniž by, jak bych to řekla, aniž by domyslel, jaké to bude mít konsekvence, tak záměrně říká nepravdu. Záměrně říká nepravdu, která ovlivní voliče. Tak buď nechme, ať si voliči sami určí, nebo ať si z toho na to udělají sami vlastní názor a neomezujme je a nedávejme jim neustále nějaké mantinely, co je a co není. My to musíme unést - protože my spoustu věcí musíme unést, protože těch článků, co jsem si já na sebe přečetla, taky jsem to musela unést a musela jsem se obhájit - protože potom to ztrácí smysl, protože někdo to bude muset posuzovat. Nevěřím tomu, že to bude objektivní posouzení, protože v danou chvíli se to jevilo jako pravda a za několik měsíců nato to byla totální lež. Děkuju.

: Děkuji za slovo, pane předsedající. Já bych chtěla zareagovat na pana poslance Michálka, prostřednictvím vás. Vidíte a tak, jak je hrozná lež, tak je další, co je hrozná, tak spekulace. To je to stejné, lež, spekulace. Neříkám, že je to totéž, ale je to taky dost nepříjemné, protože vy jste teď tady spekuloval, a jestli takhle budete spekulovat v těch volbách, tak ve své podstatě taky lžete, akorát že tomu budete říkat honosněji. Děkuji.

: Děkuji za slovo, pane předsedající. No, po shlédnutí včerejších Událostí, komentářů jsem zjistila, že ministři KDU mají neustále problémy, co se týče vzdělanosti, takže já zařazuji bod Historie emisních povolenek. Nejdřív mě v to utvrdil pan ministr Výborný v neděli - nevím, jestli si potom následovalo čtyřikrát Zdrávas Maria a pětkrát Otčenáš za to lhaní. Pak mě v tom utvrdil ministr životního prostředí Hladík.
Takže začneme, odůvodňuji svůj bod. Emisní povolenky se nám datují do roku 2005. Rozděluje se to na čtyři fáze. První fáze byla 2005 až 2007, druhá fáze nám naskakuje 2008 až 2012, třetí fáze nám naskakuje 2013 až 2020 a poslední, čtvrtá fáze je 2021 až 2030.
V první fázi byl pilotní projekt, to znamená, že nebyly emisní povolenky ve smyslu obchodovatelnosti. V druhé fázi jsme se zavázali, že snížíme emise oproti roku 2005 o 8 procent, ve třetí fázi o 21 procent a ve čtvrté fázi o 43 procent. Obchoduje se samozřejmě v zemích Evropské unie, je tam Norsko, Lichtenštejnsko a Island. Pak se přidalo Chorvatsko, vypadla nám mezitím Velká Británie.
V roce 2023 máme velkou, revoluční změnu v emisních povolenkách, takzvanou reformu, kdy nám přišlo X opatření v balíčku Fit for 55. A co se nám s těmi emisními povolenkami stalo? No, ten ošklivý Babiš v té čtvrté fázi, jak jsem říkala, bylo 43 procent snížení oproti roku 2005 a tento balíček nám tato procenta zvedá ze 43 procent na 62 procent. Takže ten ošklivý Babiš to měl 43 procent, zvedá se nám to na 62 procent. V minulém období jsme měli, že jsme použili 50 procent výnosu z emisních povolenek na klimatické opatření. Teď se nám to mění, že to je 100 procent, takže veškerý výnos z emisních povolenek musíme použít na klimatická opatření. Dále se zavádí nový systém, nový systém EU ETS 2. Takže ne Babiš, ale tato vláda, rok 2023. A co to znamená? Dopadá to na domácnosti, na dopravu, jo? Takže pokud bych mohla poprosit pana ministra - on tady není ani jeden - prosím, poznámky, až ten bod otevřeme, ráda budu odpovídat na vaše dotazy.
Dále, co se nám tam zavádí dál? Je to Sociální klimatický fond. Takže my na jedné straně budeme emisní povolenky dávat na benzín, naftu, plyn a tak dále, uhlí, takže budeme brát, a na druhé straně zavádíme krásný Sociální klimatický fond, kdy budeme dotovat lidi, které dostaneme úplně na dno.
Myslím si, že jsem to objasnila, tento bod, a věřím, že diskuse bude velká. Chci to zařadit jako první bod, protože neznalost našich ministrů mě opravdu dojímá a dostává. A jelikož jsme se tady včera krásně bavili o tom, co je to nepravda, dezinformace, lež, polopravda, tak bychom si to měli krásně vyříkat, abychom to v médiích už neříkali a nebyli jsme za pitomce. Omlouvám se panu předsedajícímu, že jsem použila tento výraz.
A myslím si, že příště požádám o zařazení nového bodu, ale to si nechám na další schůzi, protože jsem zjistila, že pan ministr životního prostředí má další problém, a to je s výrobou hliníku. Pan ministr životního prostředí si myslí, že hliník se těží - hliník se netěží, ten se vyrábí z bauxitu, a to si dáme příště jako bod, jak se vyrábí hliník. Děkuji vám. (Pobavení a potlesk zleva.) ***

: Děkuji za slovo. Mezitím spoustu věcí řekli mí předřečníci. Já jsem chtěl taky reagovat na pana poslance Michálka. Mě zaujalo to, jak jste říkal, že jste byl velice nepříjemný, když jste si to tam jako vyříkávali. Tak jsem se chtěla zeptat, jak moc jste byl nepříjemný, protože stále jste v té koalici zůstali.
A potom se chci zeptat na to, co vlastně prohlásil váš expředseda Bartoš. Já jsem se koukala na tu debatu, když dostal otázku, zda by šli znovu do koalice, takže ve své podstatě z toho vyplynulo, že ano. To znamená, že vy uděláte takový ten krásný trik na voliče jako v manželství. Teď si dáme odluku na pár měsíců, jo?, a pak se zase zpátky dáme dohromady. Takže jako co to tady hrajete za kina všechno? Děkuji. (Potlesk poslanců ANO.)

: Děkuji za slovo, pane předsedající. Já bych chtěla zareagovat na pana Bartoše. Nikdo tady přece neříkal o tom, jestli pracujete málo, nebo jestli jste měl pracovat víc, nebo jak jste pracoval. Ve své podstatě (Předsedající: Mým prostřednictvím.), prostřednictvím pana předsedajícího, každý většinou hodnotí to, co potom z toho ministerstva vyleze, jestli to je funkční, nebo nefunkční. Aspoň to se stávalo i za nás. Já vím, že ta práce je náročná, nebo alespoň já jsem si to taky užila, takže vím, že to není o práci nějakých osm hodin denně, ale mnohem víc, a určitě ne: odhodili jsme hračky a pracovali jsme i v sobotu, v neděli.
Ale mě spíš zaráží jiná věc, co jsem vám tady říkala. Já jsem spíš tady narážela na tu morální hodnotu, že prostě na jednu stranu vy jste tady zabíjeli návrhy, které dávala opozice a snažila se řešit ty problémy, které se dostávaly na světlo, a na druhou stranu potom v televizi řeknete, že jste ochoten s těmito lidmi, na které teď poukazujete, po volbách znovu vládnout. Tak jako já si říkám, proč tady tu komedii vlastně máme? Tak jestliže už jste teď domluveni na tom, že si dáte odluku na pár měsíců, a po volbách to zase spolu dáme dohromady... Tak jo. Ale tak to aspoň těm lidem řekněte! Děkuji.

: Děkuju za slovo, paní předsedající. Máte pravdu, pane Michálku, prostřednictvím paní předsedající, ono to tam bude hrozně dlouho. Hrozně dlouho to tam bude. Tak já vám řeknu takový příklad. Tak v Brodě, v Havlíčkově Brodě vyřizují žádosti z října. Z října! A není to chyba těch úředníků. Ti jsou tak zahlceni, že to nestíhají. Dokonce přivzali další lidi, ale nestíhají to, protože jste se teďka tady chválili - na pana Bartoše, prostřednictvím paní předsedající - jak krásně všichni podáváme ty žádosti. ***

: Děkuji za slovo, paní předsedající. Chci zareagovat na kolegu Kučeru, prostřednictvím vás. To není otázka vlády, která byla před touto vládou - vím, že jste se potom z toho snažil nějakým způsobem vybruslit. V každém případě včera jsem tady načítala krásný bod Historie emisních povolenek - který samozřejmě nebyl přijat - kde jsem se snažila naše ctěné kolegy ministry poučit z toho, kdy to všechno začalo, že to byl rok 2005, kolik fází to mělo, co nám přinesl Fit for 55, jaká opatření, že jste si zvedli z té čtvrté fáze, která byla od roku 2021 do roku 2030, z těch 43 procent snížení emisí oproti roku 2005 na 62 procent. Takže vy jste se zavázali k ještě ambicióznějším cílům.
Samozřejmě, pokud by byla rozprava otevřená a ten bod by byl přijat, tak bychom si tady osvětlili, že emisní povolenky původně měly dospět k 100 eurům až v roce 2030. Bohužel se nám pohybují kde, ty emisní povolenky? Vím, že teď jsme trošičku klesli, takže se pohybujeme v průměru 53 až 67 eur za jednu tunu CO2, ale byli jsme skoro u 100 eur, nejen v roce 2030, ale za vaší vlády, a další a další věci. Takže pokud chceme tady házet na někoho odpovědnost, ta odpovědnost padá úplně na všechny a namočili se tam všichni od roku 2005.
Vítám, že Ministerstvo průmyslu přišlo s tím, co jsme se i my tady snažili v minulém zákoně dát do pořádku. To znamená, i ty uhelné elektrárny, za které jsme sklidili velkou bídu. Věřím tomu, že teď už všichni budou rozumní a budou spolupracovat, protože náš ten záměr byl právě proto, že jsme upozorňovali na to, že bez uhlí to nepůjde. (Předsedající: Čas.)

: Děkuji za slovo, paní předsedající. Pane poslanče Kučero, Fit for 55 je rok 2023. (Předsedající: Prostřednictvím.) Prostřednictvím, paní předsedající. To tedy není prostřednictvím, ale prostřednictvím vám odpovídám. 2023 - jde to za vámi. Je to balíček opatření...
Ano, odpovídám panu poslanci Munzarovi, prostřednictvím paní předsedající. Když se jednalo o tom, že by mělo být zavedeno EU ETS 2, tak my jako ministerstvo jsme jasně říkali, že chceme studie dopadů, aby byly všechny studie dopadů pro jednotlivé členské státy. Kde jsou ty studie? Místo toho, aby ty studie byly, tak vy jste si to hezky předložili a vy jste si to odsouhlasili. Přestaňte nás tady do toho tahat.
Ale jsem ráda, že pan poslanec Munzar, prostřednictvím paní předsedající, hlasoval pro můj bod, protože si myslím, že by bylo vhodné, abychom si v tom všichni udělali jasno. Protože potom to, co slyším v televizi, když slyším jednotlivé ministry této vlády, kteří mají absolutní nedostatek a neustále to hází na Babiše, tak abychom si objasnili od toho roku 2005, kdo v tom byl namočen. Kdy nastoupil Babiš? Babiš nastoupil dávno po tom, co emisní povolenky vznikly. Jo, světlo světa. Ne, ne, ne, pane poslanče, prostřednictvím paní předsedající. Rok 2025. Dva roky byly referenční a dva roky se sbírala data. Pak teprve to nastalo, takže se dostáváme do roku 2007. Ale já jsem ten bod chtěla zařadit, abychom si to tady vyříkali, abyste v té televizi opravdu ze sebe nikdo z vás nedělali pitomce. Děkuji. (Potlesk z řad poslanců ANO.)

: Děkuji za slovo, paní předsedající. No, možná jste to myslel dobře a dopadlo to jako vždycky. V každém případě, kdybyste nebyl konfliktní, tak mě to z té židle nezvedne, pane poslanče, prostřednictvím paní předsedající. Vy se tady furt vymlouváte na Ukrajinu, ale Fit for 55 jste přijali v roce 2023. To už byla dávno Ukrajina, ne? Nebo nebyla? Takže vy jste utáhli šrouby v roce 2023, tak mi tady neříkejte nic o Ukrajině. Rok 2023 a opatření, která jste přijali, jdou za vámi. Je to i to vaše EU ETS 2, které jste se potom báli transponovat do zákona.

: Děkuji za slovo, paní předsedající. Já jsem zde již ve středu se snažila zařadit bod Historie emisních povolenek a motivoval mě k tomu pan ministr Výborný s panem ministrem Hladíkem, kteří zřejmě zde teď nejsou, ale určitě si dělají u televize poznámky, a jelikož jsem zjistila, že v tom mají nebo s tím mají problém i někteří poslanci koaliční - včera jsem zjistila na sociálních sítích - takže tento bod zařazuji znova. Bylo by fajn, protože mi pan poslanec Munzar minule sdělil, že hlasoval pro tento bod, tak budu ráda, když mě koaliční poslanci podpoří a objasníme si tedy opravdu, jak to s těmi emisními povolenkami v historii bylo.
V roce 2005 začala celá anabáze...
Já tedy zvednu hlas, vidím, že někteří si povídáte, já s tím nemám problém, ale pak budete křičet, že zase moc zvedám hlas. Celá anabáze...

Děkuji za slovo, pane předsedající. No, vidíte, pane ministře, já zrovna mám připraveny nové skutečnosti, protože mě oslovil pan generální ředitel rozhlasu, Českého rozhlasu, René Zavoral, kdy se mi snažil vysvětlit, že tyto poplatky nejsou daní a že bych měla hluboce přehodnotit svoje stanovisko ve druhém čtení, co jsem tady řekla na mikrofon. Já jsem byla tak hodná, že jsem vlezla do všech materiálů, které existujou v rámci mezirezortního připomínkového řízení, kde Ministerstvo financí vzneslo zásadní připomínky, kdy říká to stejné, co já: poplatek je daní podle daňového řádu. Dokonce jsem si to všechno vytahala. Má ctěná kolegyně, paní profesorka Válková, by mě doplnila, kdy vám dokážeme, že jsou poplatky v této formě daň, kdy jasně Ministerstvo financí tady odůvodňuje své zásadní připomínky: "S ohledem na nově přijatou šíři předmětu rozhlasových a televizních poplatků je neefektivní a neudržitelné, aby byl poplatek nadále pojímán jako soukromoprávní pohledávka. Svou povahou jde zjevně o veřejnoprávní nedobrovolné plnění, vybírané entitou veřejného práva, a to případně i silou."
Já jsem byla tak krásně připravena. Myslíte si, že se dostanu ke slovu, i když jste to zablokovali na dvanáct hodin? No, nedostanu se ke slovu. Jak mám teď uplatnit to, co mám teď, nové skutečnosti? No, neuplatním svoje nové skutečnosti. Chci, aby lidé věděli, že to je daň, že platí daň, že je to daní.
Pokud se to nebude řídit podle daňového řádu, tak je to špatně, musí se to narovnat. Víte, co je největší problém? Že byť Ministerstvo financí svoje zásadní připomínky uplatnilo v rámci mezirezortu, tak vypořádání je, že to stáhlo. Oni svoje zásadní připomínky stáhli bez jakéhokoliv vypořádání. Na koho jste zaklekli, pane ministře? Na ty úředníky jste zaklekli, aby to chudáci stáhli? No a vidíte, já tu diskusi chci.

Děkuji za slovo. Já musím na pana ministra, když tady na mě mluvil, tak musím zareagovat. Pane ministře, já se na ně nezlobím, protože to byly regulérní obstrukce. Vy jste to dělali taky, vy jste obstruovali, četli jste, načítali jste všechno možné, různé studie a já nevím, co všechno, brali jste si pauzy, bylo vás pět klubů, každý jste měli dvě hodiny, takže to je deset hodin, vy jste to dělali úplně stejně.
Co mě spíš mrzí, tak mě mrzí to, že vy jste vystoupil předtím, než byla otevřená rozprava, nebo respektive paní předsedající porušila jednací řád, protože nemůže upřednostnit... Pan kolega Brázdil nemá v tomto pravdu, to se omlouvám, ale opravdu to nejde. Paní předsedající nemůže upřednostnit ministra před přednostními právy. To znamená, jestliže byla přihlášena přednostní práva, tak paní předsedající neměla vůbec pustit ke slovu ministra.
Pan Svoboda sice kýve, teď ale kývete špatně, pane poslanče, prostřednictvím pana předsedajícího, protože opravdu, věřte mi, je to porušení jednacího řádu.
Pan Babiš měl udělat tu věc, že měl dát námitku na řízení schůze, a mělo se o tom hlasovat. Vidím, že pan Marek Benda kýve, že mám pravdu. Ano, mám pravdu, tak to mělo být. Bohužel to nebylo.
Co mě zaráží, jak jste říkali o té České televizi, já jsem zaregistrovala nějakou takovou tu aktivitu Ministerstva zahraničí ohledně volby korespondenční, tak si říkám, proč se Ministerstvo zahraničí nespojilo s Českou televizí? Když tam tedy vyzývala paní Šeredová k tomu, abychom volili, a že konečně můžeme volit nějakými papírky z dálky, tak proč to nespojila s Českou televizí a nevyzvala, aby ti, co žijou v zahraničí, neplatili Českou televizi? Když už tedy děláme akci, tak jsme ji mohli udělat pořádnou, ne? Tak můžeme volit (Předsedající: Čas.), můžeme i platit. Děkuji.

Děkuji za slovo. Já už se k tomu nechci vracet, v každém případě souhlasím s tím, co řekl pan předřečník Rozvoral, prostřednictvím pana předsedajícího.
Přednostní právo má vždycky přednost. Vždycky, má vždycky, je to tam, je to i zvyklostí, bylo to tady vždycky. Rozumím tomu, že se to za poslední léta tak různě nakumulovalo, to chápu, ale k tomu jsme byli všichni dotlačeni. Kdyby ta situace byla obrácená, děláte úplně to stejné. Úplně to stejné, abyste se chránili. Budete dělat úplně to stejné a budete tady bouchat do toho pultíku, že taky na to máte právo a bylo to porušení jednacího řádu, takže proto je možná dobré si nalít čistého vína.
Ale já chci k panu ministrovi, já jsem tady v těch posledních dvou minutách říkala o té korespondenční volbě. Ministerstvo zahraničních věcí udělalo tu krásnou akci, kdy vytáhlo vždycky nějakou známou osobu z těch jednotlivých zemí, odkud se bude teď volit korespondenčně. Byla tam paní Šeredová, pak tam - myslím, že za Anglii - byla nějaká architektka známá. Proč jste se nespojili? Když máme tedy tu Českou televizi tak nezávislou, furt to tady říkáte, že to je nezávislé, nikdo to neovládá. Vždyť přeci v rámci tohohletoho mohla Česká televize tu kampaň propagovat, tím by si i vydělala, a spojili byste to s tím, kdo volí ze zahraničí, nechť volí Českou televizi, protože je nezávislá a díky ní máte ty informace. Díky té České televizi víte, co se tady děje, tudíž proč byste tu Českou televizi nemohli platit, tak jako ji platí naši občané? Tak je plaťte, a proto máte ten bonus, proto tam byl ten můj pozměňovací návrh: chceš-li volit korespondenčně, musíš mít vztah k České republice. Jeden z těch prokazatelných vztahů je, že platíš koncesionářské poplatky, tedy poplatky České televizi, což je daň. Děkuji. (Potlesk poslanců hnutí ANO 2011.)

Děkuji za slovo, pane předsedající. Pane ministře, vy jste tady říkal, že zákon nabývá účinnosti prvním nebo pátým dnem (po) vyhlášení ve Sbírce. Já jenom chci podotknout, že to byla právě ODS, která tady tlačila na to, aby zákony nabývaly účinnosti buď 1. ledna, nebo 1. července. Právní předpis, který je vyhlášený ve Sbírce, nabývá platnosti - nikoliv účinnosti, ale platnosti - a záleží na tom, kdy byl právě do té Sbírky nebo kdy ta platnost v té Sbírce nabyla. Podle toho, ke kterému datu se to blíží víc, to znamená, jestli k 1. lednu, nebo k 1. červenci, tak od té doby nabývá zákon účinnosti.
Říkám, byli jste to vy, kteří jste to tady prosadili, a největším iniciátorem byl právě Marek Benda, prostřednictvím pana předsedajícího, který na to tlačil, aby právě byla ta předvídatelnost, aby ten sektor nebyl vystavován nejistotě, jestli je to první, pátý, jaký. Proto se ustanovily pouze dvě data - prvního a sedmého - s tím, že ano, můžou některá ustanovení nabývat účinnosti jindy a to se řeší v přechodných ustanoveních. Děkuji.

Já vám děkuju za slovo, pane předsedající. Já nevím, jestli to v těch dvou minutách stihnu, ale v každém případě chci navázat na to, že už jsem to tady i minule zmiňovala, že poplatek - v tomto daném - je daní a mělo by (se) jít podle daňového řádu. Toto uplatnilo i Ministerstvo financí v rámci mezirezortního připomínkového řízení, které říká: "S ohledem na nově přijatou šíři předmětu rozhlasových a televizních poplatků je neefektivní a neudržitelné, aby byl poplatek nadále pojímán jako soukromoprávní pohledávka. Svou povahou jde zjevně o veřejnoprávní nedobrovolné plnění vybírání entitou veřejného práva, a to případně i silou. Rozhlasové a televizní poplatky tak nejsou právním institutem založeny na autonomii vůle, a tedy nespadají do soukromého práva. Jde-li však o veřejnoprávní plnění, mělo by mít konkrétní formu, která je pro peněžitá plnění takového charakteru obvyklá a která je standardní, maximalizuje efektivitu výběru, minimalizuje administrativní náklady a maximalizuje procesní práva dotčených subjektů. S ohledem na to, že rozhlasové a televizní poplatky naplňují teoretické vymezení poplatků, jak je pojímá finanční právo, neboť jde o nenávratné, nedobrovolné, ekvivalentní a nesankční peněžité plnění, ukládané na základě zákona, spravované osobou veřejného práva, které jsou zároveň veřejnými příjmy veřejných rozpočtů, a to příjmy zpravidla účelovými, řádnými, pravidelnými a plánovanými, mělo by je právo upravovat jako poplatky a měly by být spravovány postupem podle daňového řádu." Toto říká Ministerstvo financí.
Říkala jsem to tady minule, má tam několik zásadních připomínek, které vzneslo v rámci mezirezortního připomínkového řízení. Mně z nepochopitelného důvodu tyto zásadní připomínky stáhli, aniž by bylo vypořádáno, a ptala jsem se, kdo na ně zaklekl a proč je stáhli, protože oni jsou ve svých názorech konzistentní. Poplatek se rovná daň (Předsedající: Čas.), má to jít podle daňového řádu.

Děkuji za slovo, paní předsedající. Pane ministře, já jsem vás bedlivě poslouchala. Kdybyste se tak krásně s těmi obcemi bavili, tak by asi tam nebylo tolik žalob, co tam je. Ono když se podíváte na stanovisko Legislativní rady vlády - já tedy mám k tomu vystoupení, protože to bylo taky tristní, jak jste přeskákali Legislativní radu vlády a vyžádali si to, že jste šli jenom stanoviskem předsedy Legislativní rady vlády, to si o tom popovídáme, ale ano, krásně, jsem na vás připravená, nebojte, pane ministře - ale v každém případě Legislativní rada vlády už podruhé po tom, co jste tam šli, tak už to neviděla, takže jste šli stanoviskem předsedy Legislativní rady vlády a ten vás na to upozorňuje. Ten vás upozorňuje na to, co tady bylo řečeno z úst mé předřečnice, že tam je právě tento problém, že tam je ten rozsudek, že tam je obec Nižbor, která se odvolala. Samozřejmě tohleto stanovisko je ještě předtím, než to, co tam říkala moje kolegyně, protože už to mělo nějaký potom časový vývoj.
A ještě vás upozorním na to, že tam je dalších sedm žalob. Sami vám říkají, že nelze vyloučit dopad tohoto soudního rozhodnutí, to znamená, že bude měněna tato legislativa. Takže oni sami vás upozorňují na určité judikáty a říkají: Nedělejte změnu legislativy, nedělejte nic, protože skončí to stejně, možná tím, že to budete muset celé zrušit. Takže říkám, není to tak, jak tady říkáte. Děkuji.

Děkuji za slovo. Já jsem chtěla zareagovat na pana poslance Michálka, prostřednictvím vás, pane předsedající. Já nevím, pane poslanče Michálku, prostřednictvím pana předsedajícího, jestli jste tady byl v sále, nebo nebyl v sále. V každém případě k tomu incidentu, ke kterému došlo. Já jsem na pana ministra zvyklá, takže když tady na mě mluví, tak mě to nerozčílí. Já když zvednu trošku hlas, tak to slyšíte všichni. Ale tentokrát, i když mluvil, tak jsem si ho zastavila. Ale chápu, že moje kolegyně s tím měla problém, protože ten hlas má nižší. Takže pouze zvedla hlas - pouze zvedla hlas - a paní předsedající vypnula mikrofon. Takže to je ten problém, který tady nastal. Nebyl vůbec důvod k tomu, aby ten mikrofon byl vypnutý, a proto tady vznikla námitka na to, jak řídí schůzi. Děkuji. (Potlesk z lavic ANO.)

Děkuji za slovo, pane předsedající. Začnu tím, že včera vydala tiskovou zprávu Hospodářská komora, která se právě vyjádřila k zákonu (č.) 114 a k zákonu o ochraně přírody a krajiny, která zní: "Hospodářská komora České republiky důrazně varuje před negativními dopady novely zákona o ochraně přírody a krajiny, kterou má Poslanecká sněmovna projednávat ve čtvrtek v prvém čtení. Navrhovaná právní úprava představuje zásadní komplikaci pro stavební sektor, dopravní infrastrukturu, energetiku i bytovou výstavbu, a to v době, kdy se Česká republika potýká s nedostatkem investic a bytovou krizí. Zároveň novela zásadně zdraží a administrativně zkomplikuje povolování kácení dřevin při stavebních činnostech, což dále zvýší náklady a prodlouží lhůty projektů. Hospodářská komora upozorňuje, že novela vytváří nové regulatorní a administrativní překážky, které zpomalí nejen výstavbu bytů, průmyslových areálů či obchodních center, ale také zásadní infrastrukturní projekty v oblasti dopravy a energetiky.
Komplikovanější proces povolování kácení dřevin a zajištění druhové ochrany bude mít vážné dopady na správu a obnovu technické infrastruktury, což se nevyhnutelně promítne do cen energií, vodného, stočného a dalších základních služeb. ***

Děkuji za slovo, pane předsedající. Děkuji za tu ódu tady pana poslance Kučery, prostřednictvím vás, kterou teďka tedy řekl k této novele. Já bych jenom chtěla podotknout, že původně to byly dvě novely, které se sloučily do jedné, tudíž proto je tam taková nepřehlednost a proto vznikají tyto problematické situace, kdy musíme vystupovat a říkáme, co jsme tam identifikovali, co je špatně a co není špatně.
A druhá věc je, když jste tady zmiňoval to Křivoklátsko - víte, já si myslím, že by se neměly přijímat novely, u kterých víme, že tam probíhají soudní spory. V momentě, jakmile víte, že tam probíhá několik soudních sporů, a co já vím, tak jich je tam minimálně sedm, které nejsou u konce, a hrozí tam i z toho, kdybyste si přečetl stanovisko pana předsedy Legislativní rady vlády, ale i on tam zmiňuje a říká, že upozorňuje na to, že neděláme dobře, když novelizujeme něco, kde víme, že tam ty soudní spory probíhají, protože může to doznat velkých změn a bude se to muset předělávat.
Takže říkám, neděláme dobře, když slučujeme dvě novely do jedné, a neděláme dobře, když přijímáme novelu, u které víme, že tam jsou soudní spory. Dokud nejsou vyřešeny, neměla by být novelizována. Děkuji.

Děkuji za slovo, pane předsedající. Já chci jen navrhnout: pokud nebude schváleno zamítnutí a dání k přepracování předkladateli, tak navrhuji prodloužení lhůty o 30 dnů. Děkuji.

: Děkuji za slovo, pane předsedající. Já bych chtěla zareagovat na pana Jakoba i na pana Zunu, na své předřečníky. No, vy jste nezažili tu akci, která byla po volbách nebo respektive která se odehrála před volbami - dones nám lístek, že jste nevolili ANO, máš pivo zdarma - a podobně? Vy jste to neviděli, co bylo na těch hospodách? Vy nevíte, jaká atmosféra je na pracovištích, že se lidi bojí říct, koho vůbec volí, aby z toho neměli problém? Vy ve své podstatě tímto zaséváte, že vy se... Když dáte bez udání důvodu, tak je to bez politického názoru, takže ti lidi se budou bát, když náhodou se někdo dozví, koho někdo volí, tak za tohleto ho vyhodí, protože je to bez udání důvodu? Já vám kašlu na vašich šest platů! Ti lidi mají strach, chápete to? Vždyť ty rodiny jsou rozhádané, v práci se bojí říct, koho volí, aby z toho nikdo neměl problém, a teď jim ještě dáte takovýhle nástroj? Nezlobte se na mě, je to špatně! (Potlesk.)

: Děkuji za slovo, pane předsedající. Jdu reagovat na pana poslance Jakoba, prostřednictvím vás.
Pane poslanče, jaká ekonomika tady poroste? Vysvětlete mi to, jaká ekonomika tady poroste! Kdybyste přišel v pondělí na moji konferenci, která se týkala emisních povolenek a Clean Industrial Deal, tak byste tam jasně věděl, že náš průmysl jde do kopru! Do kopru jde, pane poslanče! ***

: Děkuji za slovo, pane předsedající. Pane ministře, to, že jste se zasadili teď o nějakou výjimku nebo něco že jste vyjednali, to je hezké. Já jsem vám tady ale říkala, že v pondělí, tento týden v pondělí, jsem měla konferenci se všemi průmyslníky. Jestli si myslíte, že když ti průmyslníci půjdou do kopru, že do toho státního rozpočtu vám někdo něco nasype, no, nenasype! Prostě půjdou, skončí, ende, zavřeno, končíme. Oni tam jasně říkali, co potřebujou.
Jasně to tam říkali, ale nikdo z vás tam nebyl. Mně to tedy je hrozně líto, když tam sedí takoví generální ředitelé a šajby, ve své podstatě je tam generální ředitel Třineckých železáren, sedí tam generální ředitel Shellu, ale vás to vůbec nezajímá. Vás to vůbec nezajímá! Vy tam ani nepřijdete, vy tam nepošlete nějaké svoje asistenty, třeba aby - na náslech - si to poslechli, jak je to opravdu špatné.
Tam jasně padalo, ne za dva roky, ne za rok, ale teď, teď potřebujeme opatření, teď potřebujeme, aby vláda okamžitě řekla, že se dál nebude podílet na transpozici ničeho, nebude ničeho účastna.
Podívejte se, co chrlí Evropská unie. Tohle je nařízení (Ukazuje materiál.), 350 stránek má nařízení. Oni už nejdou ani směrnicemi. Oni už chrlí jedno nařízení za druhým. Víte, kolik má tohle nařízení delegovaných aktů, to znamená vyhlášek, které nejsou? Dvacet sedm. Vy řeknete, že jste se na něčem podíleli a vyjednali jste si výjimku. Ne, vy teď musíte zachránit průmysl a nechat ho nadechnout, minimálně deset let. Jestli to neuděláte, no tak tedy nevím, z čeho ty tanky budete dělat. (Potlesk z řad poslanců hnutí ANO 2011.)

: Děkuju za slovo, paní předsedající. Já jsem chtěla zareagovat (na) vás, prostřednictvím vás tedy. Vy jste tady nebyla, takže jste tu diskusi tady neslyšela a neviděla jste ve své podstatě, na co tady pan poslanec Babiš reagoval. On tady reagoval na tu diskusi, která tady proběhla. Vzal si na to přednostní právo, protože samozřejmě těch témat bylo tolik, že se mu to do faktické poznámky nevešlo. To je jedna věc.
Pak bych chtěla zareagovat, prostřednictvím vás, na pana poslance Jakoba. Pane poslanče Jakobe, prostřednictvím paní předsedající, já nevím, o jakém střetu zájmů tady mluvíte, ale jestliže čtete a věřím tomu, že jste politik, který se zajímá, tak víte, že byl rozpuštěn svěřenský fond, a proto tady pan poslanec Babiš, prostřednictvím paní předsedající, může hovořit o tom, kolik lidí zaměstnává a kolik nezaměstnává. Jestliže se budeme bavit o střetu zájmů, tak od toho má tady své poslance, kteří mu jasně říkají, kdy nemá hlasovat, protože je právě v tom střetu zájmů a pan poslanec Babiš, prostřednictvím paní předsedající, odchází ze sálu a pro tyto body nehlasuje. (Potlesk.)

: Děkuji za slovo, paní předsedající. Já mám bod Reakce České republiky na Clean Industrial Deal. Ani nové okolnosti nepřiměly evropské země se zelené ideologie vzdát. ***

Děkuji za slovo. Já bych chtěla zareagovat na pana mého předřečníka. A tady asi to je jeho mobil? (Poslanec Bartoš: Ano! A jde si pro něj.) Dobře. (S úsměvem.) Já bych chtěla zareagovat na pana poslance Bartoše, prostřednictvím pana předsedajícího.
Pane ministře, já rozumím, že asi myšlenka tam byla nějaká spásná, ale opravdu žádné byty nové to nepřinese. Já jsem se informovala, respektive mě to spíš zajímalo, protože minule tady byla rozprava o tom, že i to funguje v Mostě a že v Mostě s tím máte dobré zkušenosti. Já bych vám jenom chtěla nastínit, že v Mostě jsou realitní kanceláře, které ve své podstatě tuto funkci plní. Už v současné době ta realitní kancelář je schopna dělat i správcovství pro daného klienta, to znamená, že nejenom že obsadí nemovitost nebo byt, ale ještě k tomu mu dává bonus, přidanou hodnotu, že dělá správcovství. V momentě, když to přetáhnete na nějakou neziskovou organizaci, která bude plnit tuto funkci realitní kanceláře, která si musí na svoji práci vydělat sama, kdežto toto bude dotováno ze státních peněz - to je už ten první rozdíl, jo? - takže realitka si musí vydělat, tato neziskovka dostane peníze a právě na základě toho bude pracovat - tak ta realitka samozřejmě se snaží o to, aby těmi klienty, kterými to obsazuje, nedocházelo k poškození nemovitosti, a samozřejmě reflektuje v momentě, když je tam nějaké neplacení nebo když jsou tam nějaké problémy. Samozřejmě ona pro klienta, pro kterého obsadí ten byt, dělá ten full vlastně, tu práci kompletně celou. V momentě, když to bude dělat neziskovka, ve své podstatě vy toto přenesete na město, nebo respektive kdo bude platit ty opravy, které tam budou? Já vám nechci říkat - nebo možná že jste to viděl na vlastní oči, co dokáže taková jedna nepřizpůsobivá rodina třeba udělat z toho bytu, to je kůlnička na dříví, jo? Takže to, co tady řekla má ctěná kolegyně Renata Oulehlová, že už teď dochází k tomu, že se skupují...

Děkuji za slovo. Já bych teda to ještě dopověděla, protože ty dvě minuty mi nestačily, takže jsem chtěla navázat na svoji ctěnou kolegyni Renatu Aulickou, která samozřejmě nastínila ten problém, který teď vzniká v Sokolově. To znamená, že jsou skupovány byty, které vlastně jsou předmětem toho, jak bych to řekla, nehezkého a nehospodárného využívání tím, že je tam nějaká ta... s chudobou obchod. No, tak asi s chudobou obchod. V každém případě v Mostě - když jsem se teda na to zaměřila, město Most se dalo jinou cestou. To se snaží ty byty vykupovat právě tady v těch lokalitách, které jsou postiženy, kde bydlí tito nepřizpůsobiví lidé, a snaží se je vykupovat s tím, že je renovuje, rekonstruuje a snaží se tam dostat nájemníky, kteří by nebyli tak problematičtí. Samozřejmě dále vykupujeme byty, které se snažíme dávat jako startovací byty pro právě ty profese, jak tady bylo řečeno, kterých je nedostatek, a snažíme se ty profese dostat zpátky do města.
Já si spíš myslím, jestli by neměl stát jít jinou cestou, pokud tato města se snaží jít obdobným způsobem jako město Most, to znamená, že vykupuje ty byty, jestli spíš by nebylo lepší se zaměřit na to, aby městům pomohli v tom vykupování bytů a vracení zpátky do bytových fondů, aby se mohly zrekonstruovat a mohli jsme je nabízet právě třeba těmto profesím.
Jinak jsem chtěla říct, že to je v rozporu s vaším vládním prohlášením, to znamená, že tam jasně říkáte, že budete snižovat počet administrativních míst, nebo respektive státních zaměstnanců, a místo toho zase ten počet navyšujete. Takže já si myslím, že byste se spíš měli zaměřovat na to, abyste si naplňovali svůj program.
Chtěla bych ráda tedy tu odpověď, jestli ta cesta spíš městům pomoct není lepší než vytvářet nová pracovní místa a neziskové společnosti, které akorát z toho systému budou dojit peníze. Děkuji.

Děkuji za slovo. Já jsem chtěla zareagovat na pana ministra, ale bohužel mi nějak nefungovalo hlasovací zařízení, a než jsem se probojovala, tak už bohužel tam byla moje kolegyně.
Pane ministře - na vás můžu přímo. Já bych chtěla vědět, kolik stojí, nebo respektive jaká je nákladovost na 1 korunu pro daného příjemce té podpory. To znamená, příjemce dostane korunu, ale kolik my musíme jako stát vynaložit, aby on tu korunu dostal? To je moje první otázka - jestli jsou to 2 koruny, 5 korun, 1 000 korun, 500 korun, to v té RIA není.
A další věc, na tu mi nikdo tady neodpověděl, a to je, to jsou ty realitky. V současné době máme realitku, která tuto činnost dělá, to znamená, pro klienta pronajímá jeho nemovitost s tím, že je schopná mu dělat i to správcovství. Tam ta realitka jako stát mě nestojí ani vorla, ani korunu. Ta realitka mi platí daně, takže já z té realitky naopak získávám, protože ona dělá činnost, která ji živí, dělá to pro svého klienta a já jako stát na tom profituju, protože musí platit daně.
Tady dáváte model, který - vůbec nevíte, kolik to bude stát... (Ministryně Černochová hlásí, že jí nefunguje karta.)
Taky mi to nefungovalo.
Tedy nevíte ani, kolik to bude stát, a proto chci po vás, abyste mi řekl, kolik bude nákladovost na tu 1 korunu pro příjemce té podpory, a prosím, odpovězte mi, protože to je hodně důležité - protože jestliže mi řeknete, že stát to bude stát (na)příklad 500 korun a příjemce podpory dostane korunu, no tak sorry, to je nevýhodné. Děkuju.

Děkuji za slovo, pane předsedající. Pane ministře, vy jste mi stále neodpověděl. Já tedy reaguji i na svého předřečníka, protože on ve své podstatě to tam také zmiňuje, tu nákladovost. Já chci vědět, kolik tento stát bude stát to, aby příjemce získal 1 korunu, to znamená, kolik bude stát 1 koruna dotace pro příjemce stát. Je to 1 koruna, 2, 5, 10? Tohle by měla řešit studie dopadů, takzvaná RIA, a ona to neřeší. Tak já chci vědět, kolik nás to bude stát, protože jak jsem tady zmínila, už dnes tady máme realitky, které to umí a dělají to zadarmo, respektive stát to nestojí ani korunu, protože to je jejich činnost. Ony se tím živí, ony za to platí potom státu daně, protože je to jejich činnost, ale tady se dostáváme do pozice, že si budeme platit něco, co už na trhu funguje, a mě zajímá, kolik nás to bude stát, kolik bude stát vlastně ta 1 koruna pro příjemce vyčíslená na náklady, kolik zaplatí stát. Je to jednoduché. To přece jste museli počítat, když jste dělali nějaké pilotní projekty, tak jste přece měli vyčísleno, kolik to stálo. Takže kolik bude stát ta 1 koruna? A v případě, že to bude víc jak 2 koruny, tak se chci zeptat, co na to říká ministr financí, jestli se mu zdá, jestli to je normální, abychom my takovýhle byznys dotovali ze státního rozpočtu, protože to přece nemůže dopustit! Děkuji vám za odpověď předem. ***

Děkuji za slovo, paní předsedající.
Já jsem urputná, pane ministře, já stále čekám, sedím tady, a stále čekám na tu odpověď. Využiju toho, že sem dorazil pan poslanec Bartoš, který se podílel na tomto zákoně. Možná že vám pomůže a nahodí, vysvětlíte mi to a řeknete mi, kolik to je těch peněz. Stále chci vědět, kolik korun se musí vynaložit, aby se dostala 1 koruna příjemci podpory. Chci vědět, kolik ta 1 koruna s sebou nese nákladů státu.
Chci to vědět z jednoho prostého důvodu, protože my jsme zákonodárci, jsme odpovědní, musíme se chovat s péčí řádného hospodáře, a všechno to jde z peněz daňových poplatníků. Řekněte mi, kolik to bude stát? Ve studii dopadů je nic, tam není nic napsáno, ale věřím tomu, že dáte hlavy dohromady a tady mi řeknete, kolik to bude stát, protože ta studie dopadů toto má řešit. Každá studie dopadů má řešit, jaký to bude mít dopad na sociální státní rozpočet, prostě to tam má řešit. Já chci vědět, kolik to bude stát, ta 1 koruna versus to, co zaplatí stát. Prosím, odpovězte mi, ptám se potřetí.
Myslím si, že to není tak těžká otázka. Dělali jste tady nějaké projekty, z těch projektů něco vzešlo. Musíte přece vidět, jaká tam byla nákladovost a na něčem jste to museli postavit, takže musíte vědět, kolik to bude stát. Prosím o tuto jednoduchou odpověď. Děkuji. ***

Děkuji za slovo. Já si nemyslím, že budu potřebovat ty dvě minuty. Já jsem viděla, jak tady můj ctěný kolega krásně odpověděl mé popředřečnici, ta byla až po mně dlouho, a já stále čekám. Já stále čekám na tu odpověď, pane ministře. Já nevím, určitě úředníci to tam hodí do kalkulačky, spočítají mi to, a já nechci, abychom se dostali, až bude skončená rozprava, kdy já potom nebudu moct reagovat. Já strašně ráda reaguju. (Ministr reaguje z místa.) Ne, ještě předtím, než je ta rozprava ukončena.
Takže já bych ráda stále věděla, kolik jsou ty náklady? Pokud tady chcete, abychom se nějakým způsobem o tom bavili a abychom se rozhodli, tak prostě musíme vědět, kolik nás to stojí, ta 1 koruna pro příjemce těch dotací. Kolik ten stát zaplatí, ne? Chováme se s péčí řádného hospodáře.
Vidím tady svého ctěného kolegu, který vždycky říká, jak se máme správně chovat, takže já prostě tady se ptám. V RIA to není, ve studii dopadu, tak já tady chci ty informace aspoň vydolovat z vás. Chci prostě vědět, jak, na základě čeho se máme rozhodovat? Takže čekám stále na tu odpověď. Děkuji.

Děkuji za slovo, paní předsedající. Já bych chtěla zareagovat na svoji předřečnici. Ony tam ty byty ani být nemůžou, protože výstavba prostě neprobíhá. Když se kouknu konkrétně na město Most, my máme omezený počet. Nic nového se tam nepostavilo, ty byty tam jsou stále stejné, ba naopak se nám trošičku změnila struktura těch lidí díky tomu, že některá města vyřešila svůj problém tak, že nám tam nastěhovala nepřizpůsobivé, aby oni si svoje město zvelebili, viz třeba Praha, jo? Praha si třeba krásně udělá Žižkov, všechno, a aby vyřešili bytovou politiku ve smyslu toho, že musí dát náhradní bydlení, tak nám se to tam všechno nahrnulo. Proto se z našeho kraje stal kraj, na který je neustále poukazováno, kam jsme se to dostali se svojí strukturou obyvatel. Takže my naopak trpíme tím, že se ostatní města snaží vyřešit svůj problém, jo? Takže říkám, v našem městě nic nepřibývá, byty jsou tam stejné.
To je to, na co jsem se ptala minule pana ministra, to se samozřejmě zeptám znovu, teď to tady říkat nebudu, myslím tím ohledně té dotace, kolik ta 1 koruna, kolik z toho stojí ten stát a tak dále. Doufám, že už máte pro mě odpověď.
Ale to je to, co říkám. V současné době tam máme realitní kanceláře, které vykonávají službu pro klienta, že buď mu ten byt pronajímají, nebo ho prodávají. Bytů je furt stejně, protože se nestaví, a samozřejmě musí taky dbát na skladbu obyvatel, kde ten byt je, protože můžu vám říct, pane ministře, jedna taková nepřizpůsobivá rodina vám dokáže zničit celý vchod, jo? Celý vchod vám dokáže zničit. Třeba tam, kde bydlím já, tam už nám třikrát stříkali štěnice, třeba. Děkuji.

Děkuji za slovo, pane předsedající. Já jsem si radši vzala slovo ve smyslu, že jsem se přihlásila do rozpravy, nebudu tady reagovat na svoje dvě minuty. Nemám dvě minuty, tady mi běží čas. (Reaguje na měření času probíhající u řečnického pultu.)

Já se omlouvám, já jsem to teda ještě stihla rychle, protože jsem chtěla i zareagovat na svoji předřečnici paní Richterovou.
No, my bychom se k tomu hlasování dostali, paní kolegyně, kdyby pan ministr si šel k tomuhle tomu pultíku a odpověděl nám na ty dotazy, které jsme dali. Já stále čekám na ten svůj dotaz, který jsem položila předtím, než byla přerušena tato schůze, nebo respektive tento bod, a chci vědět, jestliže dám dotaci 1 korunu, kolik mě jako stát to bude stát? Bude to 3 koruny, 5 korun, 10 korun? Kolik mě to bude stát? V RIA to prostě není. Chci vědět, kolik vynaložím peněz na to, abych příjemci mohla dát 1 korunu. Když byla doba covidová, bylo to vyčísleno zhruba na 2, 3 koruny. Chci vědět, kolik bude stát ta nezisková, ten aparát lidí, který budu muset živit. Prostě to musíte mít někde vyčíslené, musíte mi říct, že 1 koruna pro příjemce čítá tolik a tolik nákladů pro stát! Chci to vědět.
A v momentě, když mi řeknete, že to bude víc jak 3 koruny - doba covidová byla jiná doba, nesrovnávám tyto dvě doby - tak chci vědět, co na to říká ministr financí, jestli mu přijde normální, aby 1 koruna byla to, co čekám od vás, co mi řeknete, jak on k tomu přistupuje a jaký on má na to názor. Děkuji.

Děkuji za slovo. Nebudu zopakovávat, na co jsem se ptala, myslím si, že pan ministr si dělal poznámky. V každém případě, pane ministře, vy jste tady za Starosty a nezávislé, už v názvu máte ty starosty. Ano, je to matoucí, protože asi z nich je jenom 80 starostů a zbytek starostů není, tudíž matete svoje voliče, ale o tom teďka nechci mluvit. Jestliže jste si přečetl stanovisko Svazu měst a obcí, což jsou ti starostové, za které vy se tady vydáváte inkognito, tak byste nám měl odpovědět, protože je to trápí úplně stejně jako nás, ty otázky, a oni chtějí ty odpovědi. Prosím vás, neseďte, nemlčte a pojďte mluvit. Děkuji. (Potlesk poslanců hnutí ANO 2011.)

Děkuji za slovo. Rozumím tomu, proč v současné době tento zákon je prosazován, ale čemu nerozumím, proč jsme papežštější než papež, když největší lobbování, jak je to tak nazváno, se děje v Bruselu? Tam se nejvíc lobbuje a my už tady pouze se snažíme eliminovat a přibrzdit to, co tam bylo prolobbováno. Takže jestliže někde někdo běhá a ovlivňuje, tak je to tam. ***

Děkuji za slovo, paní předsedající. Já bych chtěla zareagovat na pana poslance Michálka. Pane poslanče, jistě víte, jste právník, že Hospodářská a Agrární komora byly zřízeny podle zákona. Slučují nějakých 16 000, možná ještě víc živnostníků a je zcela logické, že za ty živnostníky vystupují a bojují, od toho byly zřízeny. Takže to nejsou jejich zájmy, ale zájmy právě těch subjektů, které zastupují.
Zmiňoval jste tady snižování CO2 nebo respektive přimíchávání biopaliv. Já už bych vám doporučila, abyste si ten zákon vzal, vzal si směrnici, která byla v Bruselu, tam byla schválená, a my jsme se přihlásili k tomu, že budeme přimíchávat biopaliva. O ničem jiném už to potom není - transpozice směrnice a pak už je to jenom v praxi aplikovatelné. Tečka. Prostě máme cíle, které musíme splnit, je to snižování CO2. Vy furt říkáte, jak jste zelení, tak je to snižování CO2 v dopravě. My jsme se přihlásili k tomu, že budeme snižovat přimícháváním biopaliv, tak přimícháváme biopaliva. Tak to je. Teď už máme pokročilá biopaliva a další, a postupně se to navaluje a jede to dál a dál. Tak to prostě je, naučte se s tím už konečně žít.
Když už tedy chcete něco říkat o tom lobbování, co byste řekl o vašem panu ministrovi životního prostředí, který se tady snažil protlačit zákon o obalech, kde tlačil tvrdě na zálohování? Komu tím pomáhal? No, nápojářům, kteří mají v roce 2025 dát 25 procent rPET do výroby a v roce 2030 30 procent rPET. Vůbec ho nezajímalo, že obce jsou proti, svazy jsou proti, vysvětlují, argumentují, říkají, že to je nesmysl, že je to k ničemu, že to vůbec nepomůže tomu cíli. Takže začněte koukat na sebe. Děkuji.

Děkuji za slovo. Pane poslanče Michálku, já jsem vám řekla, že ty komory vznikly na základě zákona, jo? Co ta komora tedy podle vás má dělat? Má tam svoje subjekty, které zastává, za které vystupuje, je řádným připomínkovým místem, a oni jsou vlastně lobbisté tedy jako, jo? Oni lobbují? No, logicky oni se snaží prosadit zájmy svých subjektů, které zastávají, vždyť přece od toho ta komora je zřízena. K čemu by ta komora tedy jako měla být? Rozumím tomu, že to vzniklo u vás někde na vládě, ale já tam ani nechci být mouchou, jak jste se tam navzájem asi museli tlačit ke stěně, aby, jestliže vy nezvednete ruku pro to, tak my pro tohleto zase nezvedneme ruku. Asi zřejmě z toho to takhle nějak vyplynulo. Alespoň takhle mi to dává logiku.

Děkuji za slovo, paní předsedající. Já jsem taky chtěla na svého předřečníka. Já jsem vás poslouchala, vy jste tady říkal o tom, že to nařízení není připraveno, protože není schválena nebo není ta novela. V každém případě - nebo jak říkám, bedlivě jsem vás poslouchala, říkal jste, že to ještě není v těch detailech, protože se čeká na zákon, až bude zákon schválený, tak že to bude korespondovat k tomu zákonu.
Já vás jenom chci upozornit, že každý zákon, pokud má prováděcí předpisy, ať je to vyhláška, anebo je to nařízení, tak pokud jde do Poslanecké sněmovny, musí být v tezích. To znamená, i ty teze musí projít přes Legislativní radu vlády a ty teze už ve své podstatě říkají to, co říkáte vy. A to potom, že se to dává do paragrafového znění, to už jde potom do mezirezortu, kde se k tomu dělá vyjádření jednotlivých dotčených subjektů, které s tím mají co dočinění, to znamená těch připomínkových míst.
Ale když už víme, že ten zákon už je, dejme tomu, ve třetím čtení, a už víme zhruba ten rámec, kde se pohybuje, tak už můžete nastartovat proces paragrafového znění a už to do toho mezirezortu můžete dát s tím, že samozřejmě v mezirezortu potom můžete udělat změny, jak to projde třeba tím Senátem, nebo jestli v tom Senátu se ještě do toho sáhne, nebo nesáhne. Takže v každém případě už by to mělo být známo a už by to mělo být v mezirezortu s tím, že to bude v paragrafovém znění. Děkuji.

Tak já děkuji za slovo, pane předsedající. Pane poslanče, prostřednictvím pana předsedajícího, pojďte mi říct, jak to s tím souvisí. (Reakce ze sálu. Pobavení v sále.) Ne, já bych to docela ráda věděla. Já asi možná mám nějaký kratší rozum nebo já nevím, ale vysvětlete mi, jak to souvisí s výzkumem, vývojem, inovacemi a transferem znalostí. Vysvětlete mi, ta dvojčata, trojčata co s tím mají společného. Děkuji.

Děkuju. Vidím od svých kolegů ty útrpné pohledy, ale pane poslanče, vy jste mě opravdu nepřesvědčil. (Se smíchem.) Já to tam nevidím, tudíž je to opravdu přílepek. Já říkám, rozumím vašemu pozměňovacímu návrhu, rozumím, proč to děláte, chápu to. Dole jste mi vysvětlil, že: Tak si na mě zkuste dát žalobu k Ústavnímu soudu a prohrajete, protože to bude mediální kampaň. Já nechci žádnou mediální kampaň. Já rozumím, proč to děláte, ale dáváte to úplně ke špatným zákonům. Takže pan ministr životního prostředí se může těšit, možná že to přijde k té ekologické újmě, protože tady je to... Tam taky vlastně ta dvojčata, trojčata určitě mají nějaký vliv, protože i ti pracovníci, co tam jsou, tak taky mají dvojčata, trojčata. A ta pyrotechnika? Já bych to dala i tam. Děkuji.

Děkuji za slovo, pane předsedající. Já jsem byla před vámi, pane poslanče Hellere, protože mě fakt dneska už dostáváte. Já chápu, že chcete navýšit rodičovskou, ale vy to narvete úplně všude. Vám je to úplně jedno, jaký je to zákon. My i kdybychom teď dali zákon o ekologické újmě, tak vy to tam narvete taky. Já chápu, že se blíží volby, potřebujete téma, ale prosím vás, to jsou přílepky. To už se ani jinak nedá říct. To jsou přílepky jako... jako takové to zvířátko, jo? To už prostě... To už je donebevolající. Nikdo na vás přece nebude dávat žádné ústavní stížnosti za to, že děláváte přílepky, ale kdybyste to aspoň dal k nějakému sociálnímu zákonu, ale vy to narvete úplně všude! Já už čekám, kde se mi to objeví. Vy máte jeden pozměňovák, prostě jste to narval do všech zákonů a nějaký prostě projde. Ale prosím vás, dejte to aspoň k gesčnímu zákonu nějakému. Děkuji. (Potlesk z lavic hnutí ANO 2011.)

: Děkuji za slovo, paní předsedající. Já bych chtěla zareagovat na svého předřečníka, když tam mluvil o tom, že nesplňuje nebo že má až 15 procent. Ono když se podíváte na tu mapu, na to, jakým způsobem by měl být vyhlášen ten národní park, tak vám to připadá jako ementál. Vezměte si, že máte Křivoklátsko a z toho Křivoklátska prostě máte takové ty díry a v těch dírách se bude vyhlašovat národní park. To je jedna věc, tedy abych doplnila svého předřečníka.
Ta druhá, samozřejmě tady byla citována kasační stížnost a tam těch žalob je podstatně víc, které ještě nedošly ke konci, a já vím, že pan ministr životního prostředí mi na to reagoval ve smyslu, že Poslanecká sněmovna je suverén, takže když se my tady usneseme, že ten zákon projde a to Křivoklátsko prostě bude, tak bude, ale v každém případě litera zákona by se měla dodržovat. To znamená, že pokud není postaveno najisto, to znamená, nejsou tam pravomocná rozhodnutí, tak by se vůbec nemělo přistupovat k tomu, aby se tento zákon novelizoval ve smyslu toho, že se vyhlašuje národní park nový.
Co se týče těch bezzásahových zón, já s tím mám také docela problém, ale měla jsem ho i na ministerstvu, i když to tedy nespadalo pode mě. V každém případě jestliže máte národní park, kde máte bezzásahové zóny, a ten národní park vám v určité části napadne třeba ten kůrovec, a vy máte les poblíž těchto národních parků a dojde ke zničení vašeho lesa jenom díky tomu, že ten kůrovec je schopen za rok se třikrát, možná čtyřikrát i víckrát přemnožit, a doletová vzdálenost je, když fouká dobrý vítr, až sto kilometrů a zničí vám to les, který vy tam budujete 50 let, a potom Ministerstvo životního... (Předsedající: Čas.) Děkuji.

: Děkuji za slovo. No, tématu bych se ráda věnovala, ale musím zareagovat na své předřečníky.
Nejdřív na pana poslance Michálka, prostřednictvím vás. Ono ta deagrofertizace, to už je takový termín, který se nám tady vžil. Já bych docela ráda byla, kdybyste mi aspoň objasnil, kdy začne další fáze, to bude depirátizace (Potlesk v levé části jednacího sálu.), to znamená, že když se sem dostali čtyři Piráti, tak x Pirátů máte po všech ministerstvech, a nejenom tam. Máte je rozlezlé, máte je v dozorčích radách, tak kdy začnete vy se svojí deratizací? To je jedna věc. (Pobavení a potlesk v levé části jednacího sálu.)
A druhá věc - chtěla bych zareagovat na vašeho kolegu, jak vám to tedy tak skvěle všechno funguje. Moje kamarádka je autorizovaný inženýr, takže on se vám ten systém občas zašpuntuje a nefunguje, takže zrovna se vám zašpuntoval minulý týden a potom se tam dohledávají žádosti. Tak je to úžasné, jak to funguje v praxi. A když už jsme u toho, tak ona sama tu zkušenost, kterou má ze stavebního úřadu, tak museli nabrat další dva lidi, aby vůbec fungovali. Děkuji. (Potlesk v levé části jednacího sálu.)

: Děkuji za slovo, pane předsedající. Já si moc dobře pamatuji, co jsem chtěla včera říct. Byla tady diskuse o tom, že bylo načteno 34 pozměňovacích návrhů v odpoledních hodinách, proto byla přerušena schůze, a já jsem chtěla zdůraznit, že jeden pozměňovací návrh je čitelný, neboť to je pozměňovací návrh pana poslance Hellera, který i k tomuto zákonu načetl svá dvojčata a trojčata. Děkuji.

: Také děkuji za slovo, pane předsedající. Samozřejmě, dvě minuty mi nestačí, abych odpověděla svému ctěnému kolegovi, protože jsem si připravila další projev. Děkuji za ten dortíček, který mi tam dal, když jsem si to připravovala.
V každém případě, jak ten proces probíhá? Já už jsem to tady říkala několikrát a Ministerstvo životního prostředí samozřejmě i to na svých stránkách má. Tam je jednoznačně řečeno, že nejdříve je tedy nutné záměr na vyhlášení parku projednat s dotčenými obcemi a kraji, jejichž území se záměr dotýká, také s vlastníky nemovitostí dotčených záměrem. Ti všichni mají právo podat k návrhu připomínky a námitky, které následně Ministerstvo životního prostředí vypořádá. Vypořádá! K tomu nedošlo, jsou tam žaloby, které nejsou u konce, nejsou pravomocná rozhodnutí, nedošlo k tomu. Po vypořádání všech připomínek musí návrh schválit vláda, potom samostatně vyhlášení národního parku samozřejmě schvaluje zákonem dolní i horní komora. Takže ve své podstatě tam nebyl dokončen ten proces, který má nastat. Nejdřív ty připomínky byly podány, s těmi připomínkami se musí ministerstvo vypořádat. Samozřejmě že vypořádat se musí tak, aby byly soudně přezkoumatelné. A jelikož k tomu ještě nedošlo, tam probíhají soudní žaloby a procesy. které taky ještě nejsou hotové, nejsou tam pravomocná rozhodnutí. Já se nebudu tady zaobírat tím, jestli byl nějaký blanketní lístek a bla, bla, bla, to mě nezajímá. V každém případě prostě procesy probíhají a každý právník vám řekne, že ještě není dokončeno, není postaveno najisto. Tudíž ten zákon tady mohl být, s tím já souhlasím, a se spoustou věcí, s tím tam nemám problém, ale bez Křivoklátska, to Křivoklátsko tam nemělo co dělat. A to je ten problém, který nás tady trápí, protože vy už třeba tady nebudete příště, pane ministře. (Předsedající: Čas.) My třeba tady budeme a my to potom za vás musíme slíznout. Děkuji.

: Děkuji za slovo, pane předsedající. Chci potvrdit slova svého předřečníka, také to mám ve svém projevu o tom dřevu. A chci samozřejmě potvrdit i ta slova, která tady padla ohledně toho, že byl kulatý stůl, za který velice děkuji, protože opravdu tam byli zástupci nebo tam byli starostové nejenom Křivoklátska, ale byli tam i třeba z Českého Švýcarska, kteří tam vznášeli docela zajímavé podněty, což mám také ve svém projevu, a ti samozřejmě srovnávali a říkali tam všechna pro a proti, co se týče národních parků. Myslím tím České Švýcarsko - teď jsme tam vedli vášnivou dietu (Se smíchem.) - debatu s mým kolegou Richardem Brabcem ohledně bezzásahovosti. Já mám taky k tomu velké výhrady, ale zase jsem slyšela jeho argumenty, rozumím, že jsou určité oblasti, kam se nedá dostat s technikou, a prostě příroda si tam pomůže sama. Ale je pravda to, co se stalo v tom Českém Švýcarsku - proto třeba zase narážím na pozměňováky, které tady ctěný kolega Krejza načítal, že i tomu rozumím - byla právě u toho kulatého stolu rodina, které shořel celý barák. Byť udělali veškerá opatření, aby k tomuto nedošlo, takže ochránili podle národního parku tak, jak měli, svůj dům, prostě jiskra přeskočila a ten dům shořel.
A říkám, padaly tam zajímavé věci. Proto to tady chci vznést a chci tady o tom hovořit, protože s vyhlášením toho Křivoklátska já osobně mám problém, protože to nepovažuji za původní, stromy, které tam jsou, a doložím to i v tom svém projevu, že opravdu tam to došlo značných změn, ale není to původní. Založil to Karel IV. a tak dále, takže to si řekneme potom. Děkuji.

: Děkuji za slovo, pane předsedající. Teď nemusím pospíchat v nějakých dvou minutách, takže ještě jednou zopakuji, že jsem byla ráda za kulatý stůl, který zde byl a kterého se zúčastnili nejenom ti, kterých se dotýká národní park, nebo ještě ne národní park, ale budoucí možný Národní park Křivoklátsko. Pak tam samozřejmě byli aktéři, kteří žijí v Národním parku České Švýcarsko. Diskuse, která tam byla, opravdu byla velice zajímavá. Je škoda, že to spoustu našich kolegů nezajímalo a že tam nedorazili, ale alespoň pár nás tam bylo, myslím si, že slovy tři, kteří jsme se o to zajímali a chtěli jsme vědět. Ale musím říct, že místnost byla opravdu úplně plná, akorát že poslanců tam opravdu bylo pomálu.
Těch okruhů tam bylo víc. Samozřejmě, jeden z akcentů, které tam byly, tak se tam diskutovalo i klima a samozřejmě i bezzásahovost, kterou jsem zde zmiňovala, to znamená, co to dělá s přírodou, když příroda by si v uvozovkách měla poradit sama. Našla jsem nádherný článek, který vyšel 15. dubna 2025, jehož autorem je pan doc. Jan Pokorný, CSc., kterého si nesmírně vážím. Ten se právě zamýšlel nad tím, kam vede bezzásahovost. Ráda ho zde přednesu, protože si myslím, že je velice poučný, a měli byste si každý z něj něco odnést. Možná, kdyby potom nastala nějaká diskuse, byla bych ráda. Protože říkám, tak, jako my třeba máme na určité věci shodné názory s mým exministrem, v určitých věcech samozřejmě třeba máme i takové menší rozpory, kdy každý máme svůj úhel pohledu. Samozřejmě, pravda v tomto případě není jenom jedna, a myslím si, že i toto by zde na půdě Poslanecké sněmovny mělo zaznít, protože pak by měla zaznít diskuse, která by měla být vedena k pozměňovacím návrhům, jak jsem již řekla, ctěného kolegy pana poslance Krejzy, který tam navrhuje z hlediska požární ochrany nějaké své pozměňovací návrhy, a to se právě týká i tohoto problému.
Tento článek se nazývá Kam vede bezzásahovost: "Velkoplošná bezzásahovost podporuje klimatické extrémy a poškozuje udržení dalších generací. Snad s nástupem k tržnímu systému po roce 1989 byl v České republice princip bezzásahovosti v ochraně přírody přijat jako synonymum moderního posttotalitního způsobu velkoplošné obnovy krajiny. Hlavním argumentem pro jeho přijetí a politické prosazování bylo a nadále je na první pohled velmi lákavé heslo ,Příroda pracuje zadarmo‘. S touto myšlenkou přišli po roce 1989 i zakladatelé Národního parku Šumava a tvůrci nového zákona (č.) 114/1992 Sb., o ochraně přírody a krajiny, podporováni Stranou zelených a Hnutím DUHA. Právě Šumava se stala jakousi pokusnou laboratoří, kde se bezzásahovost měla pozorovat jako samovolný přírodní děj dle zákona (č.) 114/1992 Sb. Zakladatelé Národního parku Šumava však v roce 1992 vycházeli z představy, že toto rozsáhlé území tvoří divočina, a dokonce se zde vyskytuje původní prales, který má genetické předpoklady obnovit smíšený les. Teoretici tvrdili, že kůrovec je přirozenou součástí entomofauny pralesa a kalamitně se nerozmnožuje. Lesníci varovali, vždyť s kůrovcem bojovali na hranici s Národním parkem Bavorský les. ***

: Já se omlouvám. Jak jsem byla trošičku rozčílená, tak jsem zapomněla říct, když tady pan ministr na mě pokřikoval, tak jsem chtěla říct, že dávám procedurální návrh, že bych tento zákon chtěla přerušit, a to do 30. května tohoto roku. Děkuji.

: Děkuji za slovo, paní předsedající. Já bych nejdřív zareagovala na svoji předřečnici, když tady říkala, že nevidí důvod, proč by taková velká ochrana tam měla být, ale ona už tam ochrana je. Já jsem to říkala, že tam ochrana je, je dostačující. Je tam CHKO Křivoklátsko, stávající národní přírodní rezervace, je tam přírodní rezervace, je tam biosférická rezervace UNESCO a je tam soustava Natura 2000. Tam už je tolik ochran, že snad už víc ochran nepotřebujete.
Ale spíš co mě zajímá, že pan ministr se k tomu stále nevyjádřil. Já jsem čekala, že bude reagovat na to, co jsem tady řekla, když jsem mu tady doložila, že to nesplňuje parametry toho zákona, to znamená, že to nenaplňuje § 15 odst. 1 zákona (č.) 114, kde je jasně uvedeno, kdy mám vyhlašovat národní park a pro co se to nebo na co se to vztahuje, na jaké území. Skládá se (z) území s typickým reliéfem a geografickou stavbou a převažujícím výskytem přirozených nebo člověkem málo pozměněných ekosystémů. Já jsem vám tady doložila a předložila, že tam jsou ty ekosystémy velice - ne velice, tam jsou ovlivněny člověkem, to nejsou přírodní ekosystémy. To není ta vaše džungle, co si myslíte, že tam nějaká je, nebo já nevím. ***

: Děkuji za slovo. Já bych ještě chtěla doplnit svého předřečníka, pana kolegu Kotena, jak se tady zmiňoval o tom, že jsou tam ty holiny. Já jsem vodohospodář a tam samozřejmě je další problém, který vzniká, že jo. My tady na jednu stranu chráníme mokřady a bažiny a všechno možné, dáváme to do původního stavu a snažíme se, abychom měli rašeliniště, jenomže v momentě, když tam o ty stromy přijdete a dochází tam právě k tomu slunečnímu záření, které samozřejmě zem pohlcuje, že jo, tam na ty holiny praží slunce, tak dochází k tomu, že nemáme - začíná klesat hladina spodní vody, a to, co se snažíme horko těžko vybudovat a stojí nás to velké peníze, tak ve své podstatě děláme zbytečně. To jsou opravdu kolikrát i vyhozené tím pádem projekty, protože ta voda se tam logicky nemůže udržet, ta se vypařuje. Takže to je další efekt, který to má, nesmyslný, ale to jsou ty bezzásahové zóny, o kterých jsem tady taky mluvila.
Říkám, to byl jeden z těch podnětů, který tady tam byl na tom kulatém stole, o kterém jsme mluvili a z kterých ti občané mají i problém nebo z čeho mají i oni strach, protože tam mluvili občané z Českého Švýcarska, kde vlastně došlo k tomu, že i když udělali veškerá opatření, které po nich chtěl národní park, aby nedošlo k zahoření jejich stavení a budov, tak se přesto stalo, protože ten oheň prostě přeskočil, začala jim hořet střecha a od střechy jim shořelo celé stavení, které měli třeba po dvě generace, tři generace, které obnovili tak, aby zase národní park byl spokojený, protože musíte držet ten krajinný ráz a podobně, že jo, a teď nemají nic. Takže to jsem čekala, že ta diskuse tady nějaká k tomu vznikne a že si začneme o tom povídat. Děkuji.

: Děkuji za slovo, paní předsedající. Já chci zareagovat, teď zareaguju teda bezprostředně na svého předřečníka, pana kolegu Kučeru, prostřednictvím vás. Ony to byly dvě novely, pane poslanče, ony to byly dvě novely. Samozřejmě že se daly dohromady, kde v té jedné byla druhová ochrana a samozřejmě ta druhá část bylo Křivoklátsko... (Poslanec Kučera hovoří s ministrem Hladíkem u stolku zpravodajů.)
Dopovídáte to potom, soudruzi? Děkuji.
... v té druhé bylo to Křivoklátsko a pak se to dalo dohromady, ale to už Ministerstvo životního prostředí teďka, co je novozrozené, tak to už má v povaze vždycky dát všechno bezproblémové a dát tam něco k tomu, co potom vyvolá tady tu vřavu, a většinou ten zákon neprojde, viz třeba zákon o obalech, který tady visí pěkně dlouho.
Ale já chci zareagovat na to, co jsem tady říkala. Mě teda hrozně mrzí, že pan ministr vždycky odskakuje, vyběhává a nechá nám tady pana ministra zemědělství, který nám na to nereaguje. Já si myslím, že jsem měla zajímavý proslov, řekla jsem toho dost, a stále jsem neviděla žádnou reakci. Já jsem stále nezaznamenala, co je motivací toho, abyste vyhlásili národní park, když jsem vám dokázala to, co jsem vám dokázala, to znamená, že jsou tam invazivní druhy, není to přirozené, nejsou to ty dřeviny, které by tam měly být.
Porušujete ve své podstatě zákon, který jasně říká, kdy můžete vyhlásit národní park. Stále neslyším žádné odpovědi, akorát vybíhání, přibíhání, vybíhání, přibíhání, takže já bych docela ráda tu diskusi udržela u tohoto, protože mě to Křivoklátsko opravdu vadí. Krásný projev měl můj kolega, který tady mluvil skoro tři čtvrtě hodiny, kdy vám prokazoval, vysvětloval, proč, z jakého důvodu on vidí ten pohled. Já tedy jsem šla přes skladbu těch dřevin, ale stále nevidím odpověď nebo neslyším tu odpověď, tak doufám, že se jí dočkám. (Předsedající: Čas, prosím.)

: Děkuji za slovo, paní předsedající. Prostřednictvím vás budu reagovat na svého ctěného kolegu, pana poslance Svobodu. Já bych se vás, pane poslanče, prostřednictvím paní předsedající, chtěla zeptat, jak tento zákon nebo co tento zákon má společného se zákonem o posuzování vlivů na životní prostředí, totiž zákonem (č.) 100, který samozřejmě řeší tuto EIA. Já už jsem si tady popovídala o dvojčatech, trojčatech, to ještě nás čeká ta diskuse, protože pan poslanec, ten dostal úchylku to dávat ke každému zákonu, ale teď by mě zajímalo, co to má společného s tímto zákonem, to znamená se zákonem o ochraně přírody a krajiny. Rozumím, že se otevřel zákon, ale tento zákon nenovelizuje zákon (č.) 100, takže je to velký přílepek! Tak se ptám, co vás k tomu motivovalo? Děkuji za odpověď.

: Děkuji za slovo, paní předsedající. Pane ministře, pokud nedošlo ke změně ústavy, a já tedy si toho nejsem vědoma, že by za poslední dobu nějaká změna ústavy byla, tak v čl. 15 máte jednoznačně řečeno v odst. 1: "Zákonodárná moc v České republice náleží Parlamentu." Vy jste ministr a vy jste nám odpovědný. My máme zákonodárnou moc. Můžete si mít většinu, ale my máme zákonodárnou moc, a když vás tady vyzýváme k tomu, abyste nám vysvětlil, abyste obhájil, tak my na to máme právo (Důrazně.), ne že tady budete sedět a budete říkat, že to je zbytečné, že to jsou obstrukce. Ne, vy jste jenom ministr, my máme tu moc, takže prosím, pojďte odpovídat. Děkuji. (Potlesk v levé části jednacího sálu.)

: Děkuji za slovo. No, konečně jste se nám rozmluvil, pane ministře. Co se týče té žaloby na legislativu, to není žaloba na legislativu, to je žaloba na vás, na ministerstvo, že jste nevypořádali námitky, to za prvé. Tady nikdo nežaluje legislativu, legislativa je platná, ale ta žaloba je na nevypořádané připomínky, které vy jste jako ministerstvo nevypořádali. Proto tady neustále... To není jedna žaloba, těch žalob je víc. To, že jsem řekla, že podle legislativy musíte mít vypořádané připomínky, že musíte mít vypořádáno, abyste sem ten zákon mohl dát, za tím si stojím, to souhlasí.
Je vidět, že jste tady u toho, když jsem si dala ten svůj krásný článek, který jsem našla a který se netýkal jenom tady toho - a seděl tady váš kolega, sice na MPSV, pak tady seděl ministr zemědělství, vy jste někam odběhl - takže já vám ho zítra přednesu znovu, protože tam je ten základ, tam jsou ty věci, co mě zajímají. Když jsem vám tady dokazovala, že to, co vy tady tvrdíte - rozumím, chraňte si biotopy, ale ty už se v současné době chrání, tam je velká ochrana. Když to tak vezmete, tam je to CHKO, jsou tam stávající národní přírodní rezervace - to jste říkal sám, jsou tam přírodní rezervace, jsou tam biosférické rezervace UNESCO, je tam soustava Natura 2000, máte tam EVL, máte tam půdní opatření, vlastně tam máte všechno. Tam ta ochrana už je tak velká, že nechápu, proč tam ten národní park chcete dělat.
Když jsem vám tady citovala legislativu, kterou vy říkáte, tak ta legislativa vám právě říká, kdy máte vyhlásit národní park. Tady jsem vám jasně dokázala, že tam převládají nepůvodní lesy. Nepůvodní, rozumíte? Ony tam prostě nikdy předtím nebyly. To je ten smrk ztepilý, borovice lesní. Já jsem vám to tady na těch procentech dokazovala, kolik toho je nepůvodního, a vy přesto prostě tvrdě jdete za svým a ten národní park tam chcete. Já chci, kdybyste tady jako chlap řekl prostě: Máme to v programu, proto to chceme. (Předsedající: Čas vám vypršel.)

: Já jsem chtěla zareagovat nejdřív na pana ministra Hladíka - a vás si nechám asi na později (Ukazuje do pléna.), protože já už to asi nestihnu, protože tam jste toho řekl docela dost. Já taky mám vzkaz pro pana ministra Hladíka. Mám vám vyřídit, že se máte raději vrhnout a vybrat národního ptáka, protože toho máte taky v programovém prohlášení a nebude to taková škoda.
A teď si dám pauzičku a připravím se na vás. Děkuji.

: Děkuji za slovo, já nebudu potřebovat ani ty dvě minuty.
Pane poslanče Michálku, prostřednictvím paní předsedající, víte, proč my nemáme ta pravomocná rozhodnutí? Protože kdybychom měli dávat ty žaloby, tak neděláme nic jiného! Děkuji. (Potlesk poslanců hnutí ANO 2011.)

: Děkuji za slovo, paní předsedající.
Paní poslankyně Richterová, prostřednictvím paní předsedající, definice Pirátů, Wikipedie: "Pirát je námořní lupič. Piráti obvykle přepadají obchodní lodi, ale často loupí a rabují i na pobřeží. Pirátství kvete tam, kde je velký lodní provoz a lupiči mohou doufat v bohatou kořist. Místo původních šavlí a plachetnic mohou mít dnes k dispozici rychlé čluny, automatické zbraně i děla a rakety." Já dodávám i politickou moc. (Smích a potlesk z levé strany sálu.)

Děkuji za slovo, pane předsedající. Já jsem tedy na faktické minule byla hlášená jako první, tak teď jsem druhá, to nevadí.
V každém případě, pane ministře, to rčení "kdo nemá rád přírodu, nemá rád lidi", to je vaše nějaká lidovecká modifikace. To rčení je totiž "kdo nemá rád zvířata, nemá rád lidi", jo? To je za prvé. (Potlesk z lavic hnutí ANO 2011.)
Za druhé, vy jste tady říkal ohledně toho, že se divíte, proč my tady bojujeme za obce a městečka malá, co jsou v té oblasti, protože nás tam vlastně stejně nevolí. No, vidíte to, oni nás nevolí a my přesto, aniž bychom měli to triko, jaké máte vy -SPOLU - za ně bojujeme. To je druhá věc.
Třetí věc, když jste tady říkal o těch obcích, že jich nebylo tolik, tak těch obcí, které s tím nesouhlasí, je 29 a tu petici podepsalo 13 000 lidí z 16 000 lidí, což není málo, takže jenom takové doupřesnění do vašeho projevu a je škoda, že vás přerušili. Děkuji.

Tak děkuju za slovo, pane předsedající. Já bych chtěla zareagovat na tu část, co tady říkal pan ministr ohledně druhové ochrany. S tím asi nikdo nemáme problém. Já si myslím, že to je bezkonfliktní, akorát že ty novely byly dvě. Ty novely se sloučily v jednu a ta nášlapná mina, která tam je, tak je to Křivoklátsko. A takhle to je vlastně s každým zákonem, který sem Ministerstvo životního prostředí dá. Ono ve své podstatě taky zákon o obalech by asi taky nebyl tak konfliktní, kdybyste tam nedali zálohování. To je jedna věc.
Další věc, já zase bych... Já nesouhlasím třeba se svým ctěným kolegou Ondrou Babkou ohledně bezzásahovosti, to zase spíš souhlasím se svým ctěným kolegou Honzou Burešem, prostřednictvím pana předsedajícího. Prostě já mám taky s tou bezzásahovostí problém. My neustále tady říkáme, jakým způsobem se otepluje planeta a klima a furt to tady skloňujme ve všech pádech, ale vezměte si, když na těch 10 000 hektarech a víc máte ty stromy, které vám ten kůrovec prostě zničí, a i když třeba občané - říkám občané - z Českého Švýcarska, upozorňovali na to nebezpečí požáru, který tam může nastat, tak právě jsme se zaklínali nebo ministerstvo se zaklínalo tím, že je to přirozená sukcese, příroda si pomůže sama a není nic lepšího, než když příroda pracuje zadarmo. Vezměte si to zadarmo, co nás teď stálo a bude stát ještě do budoucna. Ano, říkáte, že tam teď dochází k tomu, že příroda si pomáhá, začínají tam pomalinku růst nějaké stromy, které tam byly vysety, ale ono to bude trvat strašně dlouho. Vezměte si, co se děje s tou sluneční energií, která vám dopadá na tyto holiny, které se vám oteplují. Ony jsou, říkám, tady dva světové názory, které... Jeden říká, že my si ničíme tu přírodu sami díky CO2, díky průmyslu, a ten druhý názor je, že díky tomu, že právě necháváme tyto holiny, tak to CO2 (Předsedající: Čas.) se nám dostává do vzduchu a my tímhletím podporujeme to klima, (nesrozumitelné).

Děkuji za slovo. Tak já zareaguju na svoji předřečnici Evu Fialovou, která to nestihla dopovídat. V každém případě zřejmě s největší pravděpodobností chtěla poukázat na to, že správní řízení povedou obce. Už nebudou vést to správní řízení ty orgány, s tím, že ta obec musí prokázat - to znamená, musí mít důkazní břemeno a prokázat - že by byl spáchán nějaký přestupek. ***

Děkuji za slovo, paní předsedající. Já jsem taktéž chtěla zareagovat na pana ministra, na tu skladbu porostů, kterou on tady neustále říká.
Pane ministře, skladba porostů: 7krát se snížilo zastoupení jedle bělokoré, 18krát se zvýšilo zastoupení borovice lesní, 27krát se zvýšilo zastoupení smrku ztepilého, 8krát je zvýšeno zastoupení jehličnanů, 2,5krát je sníženo zastoupení dubů, téměř 4krát je sníženo zastoupení buku lesního, 3,5krát je sníženo zastoupení lípy. Tak a z hlediska stupňů přirozenosti lesních porostů v CHKO Křivoklátsko převládají výrazně nepůvodní lesy se smrkem ztepilým a borovicí lesní, 47 procent, malý je podíl přírodě blízkých lesů, to je 4 procenta, a kulturních lesů a přírodě blízkou skladbou je 20 procent. Navíc je zde vysoký podíl geograficky nepůvodních dřevin, 11 procent.
Pane ministře, prostě nemáte pravdu. To, co říkáte, není pravda. Já rozumím, že když potom budete kandidovat na ministra a budete kandidovat jako ministr, který tady zavedl nový národní park, je to podstatně sexy, ale opravdu, věřte mi, je to zbytečné. (Potlesk.)

Děkuji za slovo, pane předsedající. Já jsem tady měla minule svůj výstup a bylo mi líto, že pan ministr tady nebyl, měl tady záskok, a proto teď jsem ráda, že tady pan ministr je, proto mu to ráda zopakuji. Co já bych pro něj neudělala?
Takže já jsem si... Minule ve svém projevu jsem tady četla krásný článek, a proto vám ho přečtu znova. Doufám, že si budete dělat poznámky, abyste mi na něj mohl odpovědět. Napsal ho pan docent Jiří Pokorný, jistě ho znáte, kandidát věd. Napsal ho 15. dubna 2025. Vidím, že někteří už ho jednou slyšeli, tak si ho jistě poslechnou rádi i podruhé. Budu se snažit ho mít se správným přednesem.
Ten článek byl nebo je nazvaný "Velkoplošná bezzásahovost prohlubuje klimatické extrémy a poškozuje udržení dalších generací. S nástupem k tržnímu systému po roce 1989 byl v České republice princip bezzásahovosti v ochraně přírody přijat jako synonymum moderního posttotalitního způsobu velkoplošné obnovy krajiny. Hlavním argumentem pro jeho přijetí a politické prosazování bylo a nadále je na první pohled velmi lákavé heslo: příroda pracuje zadarmo." My říkáme, příroda si pomůže sama nebo takzvaná přirozená sukcese.
"S touto myšlenkou přišli po roce 1989 i zakladatelé Národního parku Šumava a tvůrci nového zákona (č.) 114/1992 Sb., o ochraně přírody a krajiny, podporováni Stranou zelených a Hnutím Duha. A právě Šumava se stala jakousi pokusnou laboratoří, kde se bezzásahovost měla pozorovat jako samovolný přírodní děj. Zakladatelé Národního parku Šumava však v roce 1992 vycházeli z představy, že toto rozsáhlé území tvoří divočina, a dokonce se zde vyskytuje původní prales, který má genetické předpoklady obnovit smíšený les. Teoretici tvrdili, že kůrovec je přirozenou součástí entomofauny pralesa a kalamitně se nerozmnoží. Lesníci varovali, vždyť s kůrovcem bojovali na hranicích s Národním parkem Bavorský les.
V roce 2007 se ale stalo něco, s čím koncepce bezzásahovosti nepočítala. Na Šumavu přišla vichřice Kyrill, větší než v roce 1870, a v Čechách se postupně rozšířila historicky největší kůrovcová kalamita. Ministerstvo životního prostředí tehdy podalo veřejnosti vysvětlení, že vichřice, sucho a kůrovec jsou vlastně součástí přírodních dějů, a dále zaujalo pozici pasivních pozorovatelů. Přitom v některých částech Národního parku Šumava se překotně těžilo a odváželo napadené dřevo." O tom se určitě již zmiňoval můj kolega, který toto zmínil ve svém projevu, že byť je to bezzásahové, těžit se tam nemá, tak se tam překotně těžilo. "Důsledek toho byl, že vznikly mrtvé lesy a holiny přibližně na 22 000 hektarech lesa a kůrovec se rozšířil na sousední území Bavor a Horního Rakouska. Kůrovec nezná hranice a dokáže létat na velké vzdálenosti, a tak se nevyhnul přírodním rezervacím, jako jsou ledovcová jezera nebo Boubín. Teoretici tvrdili, že kůrovec uletí vzdálenost nejvýše několik set metrů, na víc nemá údajně tukové zásoby. Praktici ale varovali a vědecké práce potvrzují pasivní přenos kůrovce větrem na desítky kilometrů až do vzdálenosti sto kilometrů za den." ***

Děkuji za slovo, paní předsedající. Já bych chtěla zařadit jako první bod sněmovní tisk 942, což je novela zákona, kterou jsem podala já. Týká se návrhu zákona o obalech. Jistě jste zaznamenali v tisku, že pokud nebude tato novela schválená, tak dojde ke zdražení potravin o 12 až 15 procent. Tato novela se týká třech bodů nebo třech okruhů. Ráda bych vás s nimi seznámila.
Prvním okruhem je snížení finanční rezervy z 50 procent na 25 procent, kterou má autorizovaná obalová společnost. Abyste měli tak přehled, o čem se bavíme, tak 50 procent finanční rezervy čítá zhruba 2,5 miliardy korun a já touto novelou tuto rezervu snižuji na polovinu, to znamená na 25 procent, na 1,25 miliardy korun. Tato finanční rezerva má sloužit k tomu, že pokud autorizovaná obalová společnost bude v nějakých finančních problémech, tak má pokrýt ty náklady, které má ke svým dodavatelům, nebo respektive ty závazky všechny pokrýt. Ten smysl, který by to mělo mít, to znamená, když třeba na trhu ty komodity začnou svými cenami... nebo respektive začnou být variabilní ceny těch jednotlivých komodit - to znamená, že se začnou hodně hýbat, jsou tam třeba velké propady - tak ta finanční rezerva to neřeší, takže ve své podstatě smysl té finanční rezervy je pouze to, co jsem tady říkala, tudíž je nesmysl, aby tam bylo 50 procent, proto to snižuju na 25 procent.
Další část té novely, která se týká... tak se týká střetu zájmů. V současné době autorizované obalové společnosti mohou být akcionáři, kteří nesmí obchodovat s odpadem. V současné době už to v tom zákoně je, a jelikož si to někteří akcionáři vykládají, že to tam je napsáno vágně, tak si našli jinou cestu, to znamená, že s největší pravděpodobností, skoro blížící se stu procent, mají svoje společnosti, které jsou v zahraničí a s odpady obchodují, ale nejsou na území České republiky, tudíž vlastně porušují už nyní zákon. Proto jsem to ustanovení vyprecizovala tak, aby nedocházelo k porušení zákona.
No a poslední část, která tam je, která by se novelizovala, to je, že v současné době akcionáři mohou vlastnit až do výše 33 procent akcií. Já toto snižuji na 5 procent, to znamená, že víc autorizovanou obalovou společnost otvírám výrobcům, tudíž je to víc transparentní a ta společnost samozřejmě bude mít víc akcionářů, protože samozřejmě výrobci obalů nejsou třeba jenom nápojáři, jsou to obaláři, jsou to, já nevím, kelímky od jogurtů, jsou to mlíkaři, fóliáři. Prostě všichni, co vyrábějí obaly, které chrání potravinu nebo které chrání výrobek před jeho poškozením, tak jsou výrobci obalů, tudíž musí autorizované obalové společnosti za ty obaly platit samozřejmě podle množství, které vyrobí nebo uvedou na trh za rok.
Já jsem tuto novelu připravila již v roce 2023, 24. 10. jsem ji předložila a poslala jsem ji předsedkyni výboru životního prostředí s tím, že jí píši, že "v příloze vám zasílám návrh zákona, který řeší snížení povinné rezervy a střet zájmů u autorizované obalové společnosti. Návrh je koncipován pro projednání a schválení v prvním čtení podle § 90." ***

: Děkuji za slovo, pane předsedající. Já bych chtěla zareagovat na své dva předřečníky. Možná teď naštvu pár svých kolegů, ale já to opravdu nedělám schválně - myslím tím svým názorem. Já jsem se bavila o tom se svými dětmi, dceři letos je devatenáct a synovi je patnáct, a když jsem se jich ptala na konzumaci alkoholu, proč to mladé tak láká, tak mi vysvětlili, že je to láká, protože to je zakázané, jo? To není o tom, že kdyby to bylo povolené, tak by je to tak nelákalo. A sami mi potvrdili, že potom, když dospějí do určitého věku, třeba osmnáct let, a tím, že už to mají povolené, tak už ani nemají chuť. Jo, je to divné, nerozumím tomu, ale asi je to tak, protože zakázané ovoce nejvíc chutná. Takže opravdu tu debatu jsem s nimi měla a chtěla jsem vědět, co je láká k tomu, že od těch patnácti let třeba se támhle někde tajně opíjí, co je smyslem toho, že prostě tomu nerozumím, co z toho mají. Takže říkám, zakázané ovoce nejvíc chutná, a pak, když dospějí do určitého věku, tak už prostě nemají ani zájem.
Já jsem taky odpůrce regulací a říkám jedno, že si myslím, že rodiče by tam měli zahrát svoji roli a prostě měli jasně dětem to zakázat nebo respektive jim vysvětlit, proč to dělat nemají nebo proč je to třeba nevhodné nebo že je to pro ně třeba nebezpečné. Ale říkám, já tam ten motiv vidím úplně někde jinde, jo, já tam opravdu vidím to, že to je to lákadlo. A čím víc toho budeme zakazovat, ať jsou to různé žvýkačky, které jsou s tabákem a podobně, to je stejný příběh jako, jo - zakážete a oni si to koupí někde jinde nebo jim to koupí někdo jiný a stejně to chtějí zkusit, protože to je zakázané.
Rozumím i lékařům, rozumím tomu, že to má vedlejší účinky. Rozumím, protože oni jsou v každodenním styku s dětmi a vidí, co to způsobuje. Chápu to, jsem na tom asi stejně jako můj kolega Juchelka (Předsedající: Čas, paní poslankyně.), chápu to, ale říkám, čím víc toho budeme zakazovat, tím víc je to bude lákat.

: Děkuji za slovo. Tak já si myslím, že nějaký vzdělá... já bych chtěla na paní poslankyni Ochodnickou, já nepopírám váš čistý úmysl, to v žádném případě. Ale tak jako to, co říkáte, tak tam řadíte kofein, tam řadíte tein, těch látek je podstatně víc. Takže příští kolo zakážeme kávu, zakážeme... No ne, já vám jenom říkám, když budete mít silně kvalitní kávu, ten tein působí úplně stejně na nervovou soustavu, taky vás povzbuzuje v tom, abyste vydržel co nejdéle jo, ten tein dělá to stejný, to jsou stejný. A teď samozřejmě potom vezmeme další deriváty, protože ty samozřejmě působí úplně stejně - já to chemické vzdělání mám částečně. ***

: Děkuji za slovo, pane předsedající, a protože se mi diskuse líbí, tak bych ráda v ní pokračovala, dávám návrh na přerušení do 17.15. Děkuji.

Děkuji za slovo, pane předsedající. Já musím zareagovat na pana poslance Michálka, prostřednictvím vás.
Pane poslanče Michálku, prostřednictvím pana předsedajícího, řekl jste tady krásně váš program. Bylo to nádherné. Poslouchala jsem vás tedy. Nevím, co to mělo společného s tím účetnictvím, ale fajn, vzala jsem to.
Takže si to shrneme. Evropa se podílí 7 procenty na emisích CO2, 7 procent, Evropa - 7 procent. V současné době dáváme miliardy na to, abychom snížili emise za desetinnou čárkou. Jestli se nevzpamatujeme, tak jdeme do kopru. To je jedna věc.
Vy jste tady říkal, jakým způsobem se to vůbec nedotkne peněženek a jak vlastně bychom měli všichni zpívat alelujá, v překladu ten dlouhý monolog, co jste tady měl. Takže vy mi chcete říct, že EU ETS 2 se nedotkne peněženek občanů? To si ze mě děláte srandu, četl jste tu směrnici? Takže emisní povolenky, které narvete do benzinu, do nafty, do plynu, do uhlí, do budov, tak to se nedotkne občanů? Vy mi chcete říct, že směrnice EPBD IV, která teď se má transponovat do českého práva, se nedotkne českých peněženek nebo lidí českých peněženek, když se tady bavíme o energetické náročnosti budov a bavíme se o tom, že by budovy měly být bezemisní? Už tohleto když slyším - bezemisní - tak už je to protimluv! Tak si přečtete tu směrnici, co se má transponovat. Prosím vás, neříkejte nám tady vůbec nic, co se týče těchto směrnic, pokud si je nenačtete, protože opravdu to, co jste tady řekl, to byl jeden blud za druhým! Děkuji. (Potlesk poslanců ANO.)

Pane poslanče Michálku, prostřednictvím pana předsedajícího, řekněte mi, co to má za logiku, vybrat od lidí peníze, které jim potom zase dám pomocí Sociálního klimatického fondu. Protože je dostanu na úplné dno. Tak proč já jim dávám ekologickou daň do benzinu, nafty, uhlí, plynu, proč já je ve své podstatě sankcionuju za to, že jezdí autem, a když se dostanou na úplné dno, tak je z toho Sociálního klimatického fondu budu zvedat? Takže já jim z jedné kapsy seberu a pak jim zase ty jejich vybrané peníze vrátím. Co to má za logiku? Řekněte mi, co to má za logiku?
Říkám, emisní povolenky v roce 2005, když to začínalo, možná měly nějaký smysl v tom, že ve své podstatě ten, kdo emituje, tak bude platit za to, že emituje tunu CO2. Už jenom to, že ta tuna CO2 nemá tu cenu konstantní a obchoduje se na burze, tak já obchoduju daň na burze, takže každou chvíli ta daň má jinou hodnotu, přitom tuna CO2 je stále tunou CO2. Jednou mě stojí 55 eur, jednou mě stojí 90 eur, jednou mě stojí 60 eur. Tak tuna CO2 je tuna CO2. Snad na tom se shodneme, ne? Zákon zachování hmoty tady existuje, tak prostě je to tak. Jak je možné, že emisní povolenky drží v ruce spekulanti, že to nedrží jenom emitenti? Jak je to možné, že to mají fondy a vydělávají na tom? Takže ta myšlenka, která možná byla někdy v roce 2005, tak se pěkně pokřivila. Takže neříkejte tady to, co říkáte. Já s tím absolutně nesouhlasím. Děkuji. (Potlesk poslanců ANO.)

Děkuju za slovo, pane předsedající.
Pane poslanče Michálku, prostřednictvím pana předsedajícího, prosím vás, přečtěte si tu směrnici. Já vám to doporučuju. Vezměte si to, je to krásná směrnice, má nádherných asi 135 stránek, možná ještě víc. Prováděcí předpisy, v uvozovkách, ty delegované akty k tomu nejsou, ty teprve postupně budou přicházet, ale zkuste si ji načíst. Fakt, zkuste si ji načíst, protože ta Evropská unie už dneska ví, že to nebude 40 eur za emisní povolenku EU ETS 2. Oni to vědí, proto tam taky dali klauzule, že když to bude dvojnásobně, kolik se vypustí víc emisních povolenek na trh, aby uchladili trh, když to bude trojnásobek, kolik se musí vypustit - jednou je to nějakých, mám pocit, 25 milionů, pak je to 150 milionů emisních povolenek, aby uchladili... - když už to vědí, proč tu cenu emisní povolenky nezastropujou? Proč to nedají na 40 eur? Proč to nechají být, aby si s tím zase v uvozovkách trh pohrál, jak si má pohrát? Proč to neudělali tak, že to nesmí držet ruce spekulanti? Proč, když se poučili z EU ETS 1. Tak si to zase nakoupí fondy, ne? A zase s tím budou hezky spekulovat, zase si s tím budou hrát a budou na tom vydělávat.
Já vím, že vy máte - vy osobně asi ne, prostřednictvím pana předsedajícího - ale vaše strana má s kryptoměnou... Vy to umíte těžit, ale lidi se dostanou na dno. Takže já jim ty emisní povolenky dám do benzinu, do nafty, do uhlí, do všeho, takže... Rozumíte, já se nebavím o daních, o kterých se tady určitě baví pan ministr financí. Já se bavím o ekologické dani, to je jako... Jsme úplně jiný level. Já vím, že lidi platí a že se potom přerozděluje. Ze mě nemusíte dělat hlupáka. My se bavíme o nesmyslných ekologických daních, které vymýšlejí v Evropské unii.

Já opravdu slibuju, je to poslední. Opravdu doporučuju panu poslanci Michálkovi, vezměte si tu směrnici a tam už to máte popsané, jak se to má dělat. Tam to vůbec nebude regulovat v uvozovkách stát, tam budete mít ten Sociální klimatický fond, kam budete dávat ty peníze, a z toho se to bude platit, takže ne to, co vy říkáte tady furt o nějakých banánech, které se dováží, ale my se bavíme o našem trhu. Bavíme se o tom, že ten benzin nemají jenom ty domácnosti, to nejste jenom vy, já nevím, jestli máte benzin nebo naftu nebo na co jezdíte, to se bavíme o lidech, ale bavíme se i o tom průmyslu, bavíme se o přepravě a to se všechno promítne do cen. Tady se nepřeváží jenom banány, tady se převáží stavební materiál, tady se toho převáží mnohem víc a všechno se vám promítne do ceny. Bavíme se o tom, že když bude emisní povolenka EU ETS 2 (za cenu) 40 eur, tak se bavíme o tom, že to budou tři koruny v každém litru, tři koruny. Už dneska víme, že se bude pohybovat kolem 200 eur. Když to bude kolem 200 eur, tak už jsme u dvanácti, patnácti korun v litru na benzin, jo? To se vám všechno propíše do cen, do všeho. To není sranda. já říkám, opravdu vezměte si tu směrnici a přečtěte si ji. Je to zajímavé čtení. Děkuji.

: Děkuji za slovo, paní předsedající. Každá akce vyvolá reakci, takže jelikož jsem zjistila, že k tomuto sněmovnímu tisku byl načtený přílepek, který se týká zákona o obalech... (Ministr Vlček krčí rameny.)
Já vím, že vy jste to nebyl, pane ministře.
Je to sněmovní tisk (dokument) 6826. Samozřejmě to vyvolalo reakci a já jsem si tam načetla taktéž zákon o obalech, protože samozřejmě jsem tu novelu zákona o obalech dávala do Poslanecké sněmovny jako první a tato novela ve své podstatě jednou třetinou je kopie toho, co tam bylo načteno. Nikdy bych to neudělala, protože jsem proti přílepkům a zásadně proti nim bojuju, ale když říkám, každá akce vyvolá reakci, jestliže vy, tak my taky.
Myslím si, že svoji novelu - respektive toto je pouze pozměňovací návrh, který mění zákon o obalech - ale obsahově už jsem ji tady několikrát řekla. To znamená, skládá se ze tří částí. Ta jedna je společná s tím pozměňovacím návrhem, který bude zřejmě s největší pravděpodobností obhajovat můj ctěný kolega Karel Smetana, prostřednictvím paní předsedající, tak ta vlastně snižuje finanční rezervu z 50 procent na 25 procent.
Ta druhá část mého pozměňovacího návrhu se týká střetu zájmů. V současné době už zákon o obalech hovoří o střetu zájmů a jasně říká, že akcionáři nesmí obchodovat s odpady, což se děje. Děje se to prostřednictvím firem, které samozřejmě mají akcionáři v zahraničí, aby to právě nebylo porušení v uvozovkách našeho zákona, tak to tam krásně vyprecizovávám, aby to bylo zřejmé a patrné, že když akcionář nesmí obchodovat, tak nesmí obchodovat v celé Evropské unii, protože máme otevřený trh.
Třetí část pozměňovacího návrhu se týká změny nebo změny struktury akciové společnosti. To znamená, v současné době může mít akcionář akcie do výše 33 procent, a já toto měním tak, aby se akciová společnost, ta autorizovaná obalová společnost, více otevřela výrobcům. To znamená, snižuji procenta, kolik můžou mít výrobci nebo respektive akcionáři, a jdu z těch 33 procent na 5 procent, což kvitují další producenti nebo výrobci obalů nebo výrobci, kteří uvádějí obaly na trh. Aspoň že se budou moct dostat do toho vedení.
Ráda bych zde připomněla... Dneska jsem byla dotázána nebo dostala jsem se do takového menšího konfliktu, kdy mi bylo vysvětleno, že akcionáři jsou nespokojení s tímto, protože by přišli o výši 25 milionů korun, což není pravda. Akciová společnost EKO-KOM se zakládala v roce 1997, bylo deset akcionářů a každý akcionář dal vklad kapitál 100 000 korun. Takže se bavíme o 1 milionu, který byl vložen v roce 1997. Takže pokud za vámi budou chodit akcionáři EKO-KOMu a budou vám říkat, že mají nějakých 25 milionů kapitál, není to pravda. Kapitál, který byl vložen v roce 1997, každý dal 100 000. Je pravdou, že se můžeme bavit o tom, že od roku 1997 do roku 1999 se podíleli na tom chodu té autorizované obalové společnosti, aby se rozjela, aby to všechno vlastně na trhu začalo fungovat, takže dalo by se uvažovat o tom, že po dobu tří let - 1997, 1998, 1999 - to platili v uvozovkách akcionáři. Odhaduje se, že to byla částka za všechny akcionáře 10 milionů, to znamená, že se můžeme bavit o 1 milionu pro každého akcionáře, protože to ostatní, co do té společnosti všechno nateklo, tak je od všech výrobců, které uvádějí na trh obaly, jo? Takže každý výrobce, který uvádí na trh obaly - ať je to obal, který slouží k ochraně potraviny, nebo obal, který slouží k ochraně zboží, aby nedošlo k poškození - tak je povinen platit EKO-KOMu, samozřejmě od určitého množství, které uvede na trh. Ostatní jsou... Někteří jsou třeba osvobozeni právě proto, že to množství není v tak velkém množství, které uvádí na trh, aby museli platit. Takže říkám, jestli vám toto budou říkat akcionáři, není to pravda.
Děkuji a přihlásím se ještě v podrobné rozpravě se svým číslem.

: Já se přihlašuji k sněmovní dokumentu 6828. To je všechno, děkuji. V obecné rozpravě jsem odůvodnila (nesrozumitelné).

: Já děkuji za slovo, pane předsedající. Drahý kolego Zuno, prostřednictvím pana předsedajícího, viděli jste, že já jsem celou dobu mlčela. Mlčela, nerozumím tak kryptoměně, protože vidím, že je zde hodně odborníků, ráda se přiučím, poslouchala jsem, ale pokud je opět zmiňován pan Babiš, já nevím, pane kolego, jestli jste byl v minulém volebním období a předminulém volebním období, měl jste si to užít, měl jste tady tolik schůzí mimořádných k tomu Babišovi, to bylo Čapí hnízdo, to byla Bečva, to bylo furt dokola, furt dokola, já nevím, proč je tady dneska Babiš. Ta mimořádná schůze není o Babišovi. Ta za těch minulých osm let byla tolikrát, tam jste si to mohl užít. To bylo neustále. Nikdy se nestalo, nebo respektive aspoň já, co jsem zareflektovala, tak vždycky, když jste svolali mimořádnou schůzi, tak vám byla otevřena. A bylo tady grilování, neustálý grilování.
Dneska jsme dospěli do stadia, že my si svoláme mimořádnou schůzi a nikdy není svolaný program, to je první program, který je svolaný, nebo respektive odsouhlasený. Ale říkám, pokud jste si chtěl toho Babiše užít, měl jste tolik mimořádných schůzí, že jste si to užít mohl, není potřeba teď. Děkuji.

: Děkuji za slovo, paní předsedající. Já bych chtěla na pana poslance Bureše a na Panama Papers, 23. 8. 2022 jsem položila dotaz investigativní novinářce paní Holcové ohledně Panama Papers a cituji: "Tvrdila jste, že ještě do voleb 2021 zveřejníte další ze tří stovek podnikatelů či politiků působících v Česku, kteří offshorové firmy využívali. Tak kde jsou, paní Holcová?" Paní Holcová mi na to odpověděla: "Musíme jim dát dostatečný prostor" - těm lidem, míněno, co jsou na tom seznamu - "aby se k tomu vyjádřili, takže to není úplně jenom naše rozhodnutí, kdy to vyjde," mi odpověděla paní Holcová. Načež jsem jí napsala: "Proč jste tento prostor nedala panu Babišovi? Ostatním ho dáváte, a panu Babišovi ne, takže panu Babišovi jste ho nedala, rovnou jste to do něj nakouřila a těm ostatním 300, o kterých jste psala, už nic." Načež mi paní Holcová poslala: "Dobrý den, další kauzy a potažmo i celá databáze Panama Papers už byly zveřejněny, více zde." Rozklikla jsem tento odkaz - klidně dám k dispozici - a není tam nic, nic z těch lidí. Takže ve své podstatě Babiš byl ten, kterého si vybrala jako terč. Ostatním dala prostor. Já jsem se jí ještě dotazovala: "Je deset měsíců po volbách, tak už by snad s tím mohli oni být OK, ne? Takže už po deseti měsících už byste nám ta jména mohla dát?" Na to už mi paní Holcová neodpověděla. Takže jasně dané zadání: najdeš, to je terč, o něm to napíšeš. Ostatní mají krásné padáky. V pohodě, ty pinty necháme být, a až teprve projdou volby, no, tak ono to tak nějak vyšumí. Takže paní Holcová funguje tímto stylem, takže ostatní lidi nevíme. (Předsedající: Čas.) Těch 300, co tam bylo, nevíme.

: Děkuji za slovo, paní předsedající. Já bych chtěla taky zareagovat na svého kolegu Bureše, prostřednictvím vás.
Honzo, prostřednictvím paní předsedkyně, já se paní Holcové omlouvat nebudu, protože všechno, co jsem tady říkala, tak je dohledatelné na mém Facebooku. A opravdu my jsme tu komunikaci spolu vedly a dost jsem z toho byla taková jako rozčarovaná, když jednoho tam tvrdě dehonestuje, nebo respektive vybere si svůj cíl a ten vezme mediálně, a když jsem po ní chtěla těch dalších x jmen, které tam měla být mezi těmi 300, tak mi na to nebyla schopna odpovědět. A říkám, naše komunikace je dohledatelná, kdy jsme si to tam vyměňovaly, kdy ona mi vysvětlila, že ve své podstatě jim musí dát prostor na to, aby se vyjádřili k tomu, jestli vůbec o nich budou psát. To mě zarazilo nejvíc, takže o Babišovi psát může a o těch ostatních si musí zjistit, nebo respektive od nich musí získat souhlas, aby vůbec o nich mohla psát.
Potom, když jsem se jí po deseti měsících po volbách ptala, kde jsou ta jména, tak mi na to vlastně suchopárně poslala nějaký odkaz, který když jsem otevřela, tak tam ve své podstatě nebylo nic. Tak opět jsem se jí ptala, že to je docela málo, ne? Tak já očekávám, že mi ta jména předloží a stejně tak jako Babišovi dopřála krásná první místa nebo ta čelní místa v těch článcích nebo na těch novinách, tak udělá to stejné o nich. Ale já ta jména doteď nevím. Potom jsem se samozřejmě dozvěděla, když potom bylo to další financování, kde zavřel kohoutky pan prezident Trump, tak ona byla asi zřejmě mezi nimi, která byla financovaná odtamtud, takže je to zajímavé, no. Děkuji.

: Děkuji za slovo, pane předsedající. Pane kolego Omáčko, prostřednictvím pana předsedajícího, když jsme tedy v tom vysvětlování pojmů, můžete mi taky vysvětlit, co je to demokratická a nedemokratická strana, když jste tedy teď demokratičtí a my jsme ti nedemokratičtí? Jaký je mezi námi tedy rozdíl? Děkuji vám předem. (Potlesk v levé části sálu.)

: Děkuji za slovo, pane předsedající. Já tedy nevím, kde jsem ujela nebo respektive jestli jsem se držela nebo nedržela tématu, já jsem zareagovala na vás, řekla jsem, že na vás reaguji s tím, že vy jste zareagoval na pana poslance, že jste nepochopil obyčejnost a neobyčejnost člověka. Já ji v tom kontextu pochopila, ale když už tady jsem slyšela několik proslovů, kde se říká demokratické a nedemokratické, východ a západ a správná a nesprávná strana, tak proč bychom si ty pojmy nevysvětlili, že? To je běžný občan, obyčejný občan to sleduje, poslouchá, a taky by rád věděl, jestli stojí na té správné straně, jestli je tím demokratem správným nebo není tím demokratem správným, jestli ty hodnotové věci říká správně, nebo jsou to nehodnotové věci? Protože kdo tady začal nálepkovat a rozděluje společnost, tak to nejsme jenom my, to jste i vy. Takže ve své podstatě společnost je rozdělená a můžeme si tady říkat rukou společnou, ale prostě je rozdělena a nic tady neděláme.
Nebo aspoň ty projevy do té doby, co teďka tady byly, a byla tady spousta přednostních práv, tak já jsem slyšela v tom éteru, jako že tady kydáme špínu a já nevím, co všechno. Já jsem třeba do té doby vůbec nemluvila, já jsem nic nekydala, ale když jsem ty projevy poslouchala, tak opravdu nebyly, jak bych to řekla, zaměřeny tak, aby byly bez emocí, aby byly věcné, prostě byly vyloženě směřované tak, aby ty lidi štvali proti sobě. Takže já jsem jenom chtěla, jestli by mně to někdo vysvětlil. A to není nic špatného, protože na mě už se stejně vůbec dneska nedostane.

: Děkuji za slovo, paní předsedající. My jsme s panem kolegou ve stejném výboru, takže já se jenom chci zeptat, já jsem poslouchala bedlivě váš proslov a vy jste tam zmiňoval tu energetickou náročnost budov. Jistě víte, že ta směrnice o energetické náročnosti budov EPBD 4, která byla přijata v rámci balíčku Fit for 55, tak je ve své podstatě likvidační, co se týče nákladovosti pro ty, co budou naplňovat tuto směrnici, protože jestli jste tu směrnici četl bedlivě, tak to je něco obdobného, jako je EU ETS 2. My z těch lidí v podstatě nejdřív uděláme chudáky a pak jim budeme dávat peníze na to, abychom naplňovali to, co jsme si dávali do toho Fit for 55, to znamená, ať je to směrnice o emisních povolenkách, nebo právě o té energetické náročnosti.
Jistě vám neuniklo, když si vezmete, že máte stavět budovy, které budou bezemisní, už jenom to bezemisní, v nás musí evokovat, že to je totální nesmysl, že jo, protože vždycky to musí produkovat nějaké emise při výrobě materiálu a tak dále, takže když si potom tu směrnici bedlivě pročtete a zjistíte, s čím tam naši kolegové v Evropské unii počítají nebo co chtějí zavádět do praxe, jako že už třeba bychom měli mít prosklené celé stěny, protože by tam mělo být více světla, prosklenou stěnu, myslím tím třeba, abych viděla ven, že jo, tak samozřejmě sice na jednu stranu je to krásný, že tam budu mít světlo, ale v zimě tam bude zima, v létě tam bude teplo, takže ty vícenáklady budou spočívat v tom, že budu muset nějak to sklo chránit, že jo.
Už jsme zase u dalších problémů ohledně fasád. Takže já rozumím tomu, že jste z toho nadšen, ale mě teda jímá hrůza z těch směrnic. To jenom na doplnění.

: Já děkuji za slovo, paní předsedající. Já jsem ráda teda, že jste bohužel nestačil domluvit, já jsem celou dobu čekala, že budete třeba reagovat na mě, protože si myslím, že v tom v hospodářském výboru jsme konstruktivní, jako opravdu padají tam názory jak z jedné, tak z druhé strany a musím uznat, že i občas náš názor vezmete v potaz a dokonce i ho odsouhlasíte. Někdy jsme přehlasovaní, někdy si to tam dáte jako svůj pozměňující návrh, Ale to je mi jedno, já jsem spíš zastáncem toho, že se to má posouvat dopředu a je mi úplně jedno, jestli to tam dal Pepa nebo Jarda, hlavně když to posouvá tam tím směrem, kam má.
Ale spíš mě zaujala jedna věc, nebo ne zaujala, spíš mně vadí jedna věc. Vy ve své podstatě tady adorujete Fit for 55, říkáte příležitosti a tak dále, ale potom, když máte tu odpovědnost převzít, jo, to znamená třeba tu směrnici EU ETS 2, kterou jste, když jste si ji odsouhlasili, tak jste si ji měli celou transponovat, a ne to nechávat na budoucí vládu.
Takové ty řeči, jako že si myslíte, že to možná budete vy, ta budoucí vláda, ne, ta odpovědnost měla jít za vámi, ta transpozice měla jít za vámi.
To je stejné s tím EPBD 4, protože to je taky směrnice, která spadne na budoucí vládu. Jo? Prostě vy si něco odsouhlasíte, nebo respektive ministři si něco odsouhlasí, teď to není na vás konkrétně, ale ministři si tam něco odsouhlasí a ve finále tu odpovědnost už si na sebe nevezmou a přesunou to na budoucí vládu. A to se mi nelíbí, tohle.

: Já děkuji za slovo. To já si klidně ráda proberu ve foyer, s tím nemám absolutně žádný problém. Ale vy jste tady na konci zmínil to Panama Papers, to mě trošičku jako nadzvedlo. No, to je velký problém. To je velký problém. Já jsem to tady říkala už na minulé schůzi, nevím, která to byla, a dokonce jsem tady i citovala tu moji korespondenci s paní Holcovou, která je novinářkou, která to zveřejnila, kdy já jsem po ní chtěla, aby ona vlastně zveřejnila těch 300 lidí, které citovala, a říkala, že jsou na tom úplně stejně jako ten Babiš, kterého neříkám očernila nebo asi očernila, ale prostě v rámci nějaké předvolební kampaně to o něm řekla nebo napsala a slíbila, že to zveřejní. Takže když jsem se potom dotazovala skoro šest měsíců poté, co už bylo po volbách, aby ta jména zveřejnila, že když tak, tak padni, komu padni, to je spravedlivé, tak že mi paní Holcová odpověděla, že stále ještě jako nekontaktovala ty občany, kterých se to týká a že musí mít od nich souhlas, aby je mohla dehonestovat, stejně jako dehonestovala Babiše, což se mi nelíbí tedy, jo. Jestliže někoho chci dehonestovat, tak to vezmu šmahem a vezmu to komplet. Ale nebudu čekat, jednoho se ptát a druhého se neptat. To není moc spravedlivé a vy jako křesťan byste to měl vědět. Děkuju.

Děkuju za slovo, pane předsedající. Já bych chtěla zařadit jeden bod, který by se jmenoval nebo který by se nazýval Emisní povolenky a byl by dán jako první bod. Teď ho krátce odůvodním, proč jsem k tomuto přistoupila.
Minulý týden v Evropském parlamentu... (Hluk v sále.)
Prosím o ticho! Ztište se, jestli můžete, prosím. Děkuji. (Předsedající: Ano, já samozřejmě...) Nebo já zvednu hlas, to není problém. (Pobavení v sále.)

Děkuju za slovo, pane předsedající. Já budu velice rychlá. Samozřejmě jsem avizovala, že tam jsou dva přílepky, kdy jeden byla akce, druhý byla reakce. V každém případě ty přílepky, oba dva, jsou velice důležité v tom, že buď bude přijat jeden, nebo druhý. Já tady nebudu umírat na barikádách ve smyslu toho, že musí za každou cenu projít jenom ten můj, ale ve své podstatě ten druhý přílepek je třetina mého přílepku. V čem spočívá ta třetina, která musí projít za každou cenu? To znamená, snížení rezervy pro autorizovanou obalovou společnost, tudíž nedojde ke zdražení potravin. Takže já se opravdu přimlouvám. Buď projde můj přílepek, nebo projde přílepek - tamhle vidím - pana kolegy Smetany, ale v každém případě je to velice důležité k tomu, aby se nezdražily potraviny lidem. Děkuji.

Děkuji svému předřečníkovi.
Milý Adame, prostřednictvím pana předsedajícího, já jsem dala novelu zákona. To, že se to tam teď dalo jako přílepek, tak to bylo jenom kvůli rychlosti, ale ta novela zákona tady je. Takže já jsem opravdu to vyprecizovala, a kdyby - kdyby - ta moje novela prošla, tak jsem to nemusela dávat tímto způsobem.
Ale v každém případě je tady nález Ústavního soudu, který jasně říká, že když na tom bude shoda napříč politickým spektrem, zhruba nějakých těch 120 poslanců, tak k tomu nebude přistupováno jako k přílepku. Myslím si, že tam určitě tu shodu najdeme. Děkuji.
