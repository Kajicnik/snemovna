File: s143006.htm
Anchor: r12
Date: 43. schůze, 13. června 2025
Speaker: Poslanec Jiří Havránek

Speech:
Poslanec Jiří Havránek:: Děkuji, pane předsedající. Vážené kolegyně, vážení kolegové. Nad rámec, já si dovolím konstatovat, že to projednal taktéž podvýbor pro bytovou politiku a výstavbu, a chtěl bych kolegům a kolegyním, kteří se tohoto podvýboru účastnili, poděkovat za čtyři roky příkladné spolupráce.
Nicméně usnesení výboru pro veřejnou správu a regionální rozvoj, bylo to tedy "Usnesení 169. ze 41. schůze ze dne 15. května 2025 k návrhu změny rozpočtu Státního fondu podpory investic na rok 2025, sněmovní tisk 970. Výbor pro veřejnou správu a regionální rozvoj po odůvodnění předlohy panem inženýrem Petrem Kulhánkem, ministrem pro místní rozvoj, a po zpravodajské zprávě paní poslankyně inženýrky Jany Bačíkové, MBA, přednesené v zastoupení panem poslancem inženýrem Jiřím Havránkem a po rozpravě:
I. souhlasí s návrhem změny rozpočtu Státního fondu podpory investic na rok 2025 dle sněmovního tisku 970 s navýšením příjmů o 4 miliardy 100 milionů korun a výdajů o 4 miliardy 100 milionů korun;
II. doporučuje Poslanecké sněmovně přijmout následující usnesení: Poslanecká sněmovna schvaluje změnu rozpočtu Státního fondu podpory investic na rok 2025, sněmovní tisk 970." ***
