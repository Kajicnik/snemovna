File: s143003.htm
Anchor: r6
Date: 43. schůze, 13. června 2025
Speaker: Poslanec Michael Kohajda

Speech:
Poslanec Michael Kohajda:: Tak děkuji, pane předsedající, já tady vystoupím jako poslanec, nikoli jako zpravodaj, a budu reagovat samozřejmě na své předřečníky.
V prvé části § 90 odst. 2... Naposledy jsme tady dostali seznam jedenácti bodů, kdy naprostá většina z nich neměla žádnou urgentnost. Byly to věci, které možná měly drobnou časovou tíseň, ale které nám tady vlastně ležely už rok a půl, takže spíš ta časová tíseň byla v tom, jak my jsme si uspořádali ty body, takže si myslím, že i jiné - méně podstatnější - věci jsme tady projednali v tomto procesním uspořádání.
Co se týká zásady "bdělým náleží práva", tak samozřejmě to pravda je, na druhou stranu tady si musíme představit, že v tomto právním vztahu skutečně ten obmyšlený je osobou, který se o svých právech velmi těžce dozví, a že vůbec tady nemusí vstoupit do toho vztahu. On v tom původním právním vztahu vůbec není, až když mu vznikne ten nárok na pojistné plnění, tak se dostává do nějaké určité pozice, kdy může to vykonávat. Ta situace právě naráží na to, že mnoho obmyšlených vůbec netuší, že těmi obmyšlenými jsou, a proto vůbec netuší, že by měli být bdělí a sledovat své zájmy, sledovat svá práva. To je prostě situace, která podle mě tady obvyklá je.
Co se týká toho počtu případů, k tomu se dostáváme velmi těžce. V té důvodové zprávě jsou uvedeny některé příklady, které byly dohledány, protože ten obmyšlený se nějakou náhodou vůbec o svém právu dozvěděl. My nemáme žádnou evidenci, v kolika případech byl obmyšlený a jeho právo nebylo využito obmyšleným, to znamená, existovala tam osoba, která to pojistné plnění měla obdržet, ale neobdržela ho, protože se o tom nedozvěděla. Takovou tabulku já jsem neviděl, že by pojišťovny vydaly, u kolika případů existuje obmyšlený, ten nevyužil svého práva a ty peníze zůstaly pojišťovně. Tohle si myslím, že by bylo relevantní, není relevantní to porovnávat (Předsedající: Váš čas.) k počtu případů, které byly odhaleny.

