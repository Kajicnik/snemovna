File: s143004.htm
Anchor: r6
Date: 43. schůze, 13. června 2025
Speaker: Poslanec Michal Kučera

Speech:
Poslanec Michal Kučera:: Dobrý den, dámy a pánové. Dovolte mi, abych vás stručně seznámil s tímto sněmovním tiskem 876, který se týká zákona o zemědělství, ve znění pozdějších předpisů, a o Státním zemědělském intervenčním fondu a o změně některých dalších zákonů, zákon o Státním zemědělském intervenčním fondu, ve znění pozdějších předpisů. Tento návrh nebo respektive cílem tohoto návrhu je ukotvení rodinných zemědělských hospodářství v českém právním řádu.
Návrh definuje rodinné zemědělské hospodářství jako zemědělského podnikatele, který je buď právnickou osobou, obchodní korporací, již ovládá více fyzických osob - členů jedné rodiny - nebo jde o fyzické osoby - členy jedné rodiny - kteří jsou zemědělskými podnikateli a sdruží se do společnosti podle občanského zákoníku. Státní zemědělský a intervenční fond bude podle návrhu uvedeným osobám udělovat status rodinných zemědělských hospodářství. Společným znakem obou typů jsou pak další podmínky, především plnění definice mikropodniků právnickou osobou, respektive společně všemi členy společnosti podle občanského zákoníku. Děkuji. ***
