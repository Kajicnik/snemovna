File: s143003.htm
Anchor: r8
Date: 43. schůze, 13. června 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Děkuji pěkně, opravdu jenom za Piráty podpora, velká podpora, poděkování paní senátorce u tohoto návrhu. Jde skutečně čistě o to, že když člověk, který sjedná si tu životní pojistku a je tam možnost vyplacení té částky třeba neziskové organizaci, charitě a podobně, tak aby měl jistotu, že bude tato organizace, ten obmyšlený, informována. Je to jedině a pouze o notifikaci, o tom, aby dostali informaci ti, kdo mají na to nárok, že se mají zúčastnit, že si mají požádat. Takhle jednoduché to je. My chceme, aby když lidé opravdu někomu něco chtějí odkázat, tak aby to jejich právo, ta jejich vůle byla naplněna. Podporujeme tento návrh. Já proto vystupuju jenom ve faktické poznámce, velice stručně.
Chceme - a jsou to konkrétní příklady, když Charita, Diakonie, UNICEF a podobně prostě mají odkázáno v případě úmrtí poměrně značné sumy - aby měli šanci se k nim dostat, na tu charitativní a dobročinnou činnost ty peníze obdržet. ***
