File: s143007.htm
Anchor: r3
Date: 43. schůze, 13. června 2025
Speaker: Místopředseda PSP Jan Skopeček

Speech:
Místopředseda PSP Jan Skopeček:: Děkuju, pane poslanče. Zatím se nikdo další nehlásí do všeobecné rozpravy. Ptám se, zda se někdo hlásí z místa? Pokud tomu tak není, tak končím všeobecnou rozpravu.
Předpokládám, že zájem o závěrečné slovo není?
Nyní bychom tedy přistoupili k rozpravě podrobné, do které se zatím nikdo nehlásí. Tak se ptám, zda je někdo takový v sále? Není tomu tak. (Zpravodaj hovoří mimo mikrofon.)
Myslím si, že není potřeba načítat usnesení v podrobné rozpravě. Já vám ho ještě načtu jednou tady z toho, abychom věděli, o čem budeme hlasovat. Ale to doporučení nebo respektive to usnesení zní - které bychom měli přijmout - že "Poslanecká sněmovna schvaluje změnu rozpočtu Státního fondu podpory investic na rok 2025, podle sněmovního tisku 970." Ptám se zpravodaje, jestli to tak je přesně? Ano, kývá hlavou, takže víme, o čem budeme hlasovat.
Nicméně pro to, abychom dostáli všem pravidlům, tak končím v tuhletu chvíli podrobnou rozpravu.
Eviduji vaši žádost o odhlášení, tak vás všechny odhlásím a poprosím vás, abyste se svými identifikačními kartami přihlásili znovu. Tak, počet poslanců se pomalu ustálil.

Já jenom zopakuju, že budeme hlasovat o usnesení, které tady přednesl pan poslanec Havránek. Já jsem ho před chvilkou v podrobné rozpravě zopakoval.
Zahajuju hlasování. Ptám se, kdo je pro takový návrh usnesení? Ať stiskne tlačítko a zdvihne ruku. Kdo je proti takovému usnesení?
Hlasování číslo 6, bylo přihlášeno 101 poslanců, pro hlasovalo 101, proti nebyl nikdo. Konstatuji, že návrh usnesení byl schválen.

Končím projednávání bodu číslo 3.
Než se s vámi rozloučím, tak ještě informace, že pan poslanec Zborovský hlasoval s náhradní kartou číslo 9.
Vážené paní poslankyně, vážení páni poslanci, projednali jsme stanovený pořad 143. schůze Poslanecké sněmovny, kterou tímto končím.
Připomínám, že se zde sejdeme v úterý 17. června, kdy bude v 11 hodin zahájena 144. schůze Poslanecké sněmovny. Do té doby se na vás těším a přeju hezký zbytek dne.
(Schůze skončila v 14.24 hodin.) ***
