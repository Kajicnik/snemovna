File: s130010.htm
Anchor: r6
Date: 30. schůze, 13. února 2025
Speaker: Poslanec Martin Dlouhý

Speech:
Poslanec Martin Dlouhý:: Dobrý den, já jenom jsem tady slyšel nějaká slova o těch majetkových testech. Kolega, prostřednictvím paní předsedající, zmínil penzijní připojištění nebo spoření, stejně tak stavební spoření. Všechny produkty, které jsou podporovány státem, se tam nepočítají, takže nepočítají se do majetku těch osob. Stejně je jedno, jestli mají, nebo nemají byt, protože když máte jeden byt, ve kterém bydlíte, tak se tam přece taky nepočítá. Ale nevím, proč bychom podporovali někoho, kdo vlastní tři byty. To mi připadá jako bláznivina, abychom takovou rodinu podporovali. Takže jenom na vysvětlenou, že si myslím, že to bylo trošku zkreslené, to, co jste teďka tady pověděl. Děkuju.

