File: s142048.htm
Anchor: r5
Date: 42. schůze, 11. června 2025
Speaker: Poslanec Jakub Michálek

Speech:
Poslanec Jakub Michálek:: Děkuju za slovo. Předně chci začít tím, že bych poděkoval paní předsedkyni Poslanecké sněmovny za její vysvětlení a za vůbec ochotu tady vystupovat a odpovídat na dotazy. V podstatě tím nepřímo i odpověděla na otázku toho, kdo to místo dostane, takže to bude asi TOP 09, protože nikdo jiný se tady za to nepere.
Já samozřejmě bych chtěl rád uvést na pravou míru i ty další věci, které tady zazněly, které ale nejsou pravda, a to, že volební komise obdržela návrh na odvolání až 2. 6. To znamená, není pravda, že by po konci Pirátů ve vládě tady ležel rok nějaký návrh kvůli nějakým obstrukcím. Pravda je taková, že mnoho a mnoho měsíců po tom, co Piráti skončili ve vládě v říjnu minulého roku, tak na začátku června přišel návrh na odvolání, čili je to čerstvý návrh, až teď evidentně byl spuštěný tím, že se vyjádřil pan Vislous k otázce Dukovan. Jako kdyby, když někdo sedí za opozici v dozorčí radě, tak se nesměl vyjadřovat vůbec k ničemu politicky, jinak se z něho stane mrtvý muž. Takže to, co jsme tady slyšeli, tak nebylo úplně upřímné.
Domnívám se, že je potřeba akcentovat, že byl nominovaný za PirSTAN, takže není to... Tady v rámci sněmovních dohod a to je něco jiného než to, co si vláda schválí u sebe.
Já budu možná potom tedy pokračovat, jestli se nikdo další nehlásí k další faktické, nebo ve vlastním vystoupení.

