File: s142046.htm
Anchor: r2
Date: 42. schůze, 11. června 2025
Speaker: Poslankyně Klára Kocmanová

Speech:
Poslankyně Klára Kocmanová:: Děkuji za slovo, paní místopředsedkyně. Já navážu na kolegu Jakuba Michálka, protože se přiznám, že nad prioritami této koalice někdy zůstává rozum stát. My tady máme velké množství zákonů ve třetím čtení, o kterých bychom chtěli hlasovat, a veřejnost také čeká na to, až některé z nich schválíme. Přesto stálo koalici za to dát na program mimořádné schůze odvolání Václava Vislouse z funkce člena dozorčí rady.
Já si myslím, že je na místě, jsou na místě ty dotazy, které položil kolega Michálek, to znamená, aby tady opravdu zaznělo zdůvodnění - tady v sále na mikrofon - z jakého důvodu má být Václav Vislous odvolán. Budu ráda, když se k tomu vyjádří ideálně pan ministr Kupka, pod něhož tento fond spadá. Děkuji.

