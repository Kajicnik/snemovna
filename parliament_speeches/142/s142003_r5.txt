File: s142003.htm
Anchor: r5
Date: 42. schůze, 11. června 2025
Speaker: Poslanec Andrej Babiš

Speech:
Poslanec Andrej Babiš:: Takže děkujeme paní ministryni, že se přišla podívat na nás, a budu pokračovat.
Podle European Justice Organization "JUDr. Titz při zastupování odsouzeného klienta Tomáše Jiřikovského disponoval plnými informacemi o nelegálním původu kryptoměny, přesto neoznámil podezření z praní špinavých peněz Finančnímu analytickému úřadu, jak ukládá zákon č. 253/2008 Sb. o AML, to je praní peněz. Tím porušil povinnosti advokáta vyplývající z § 22 tohoto zákona a zároveň etický kodex advokáta, zejména § 3 a § 7, které vyžadují neprodlené oznámení a zákaz pomoci klientovi ve spáchání trestné činnosti," píše se ve stížnosti European Justice Organization.
Tak když pan premiér nám tady vykládal, jak jeho vláda má skvělou prestiž, a stále mluví o slušnosti, tak jsme zase světoví. Všechna světová média přinesla tuhle zprávu, že ministr spravedlnosti pere mafii peníze. Je to neskutečná ostuda. ***
