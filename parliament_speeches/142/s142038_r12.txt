File: s142038.htm
Anchor: r12
Date: 42. schůze, 11. června 2025
Speaker: Poslanec Karel Rais

Speech:
Poslanec Karel Rais:: Dobrý den, vážená paní předsedkyně, vážení páni ministři, kolegové a kolegyně. K vystoupení mě vedou dva důvody: jeden ten tradiční, že k tomu mám připomínky, druhý ten, co jsem zažil včera, že zásluhou místopředsedy podvýboru pro vědu a výzkum byla uspořádána akce, takový kulatý stůl, kde mě překvapilo jednak to množství a jednak i kvalita příspěvků ze strany stakeholderů tady v této oblasti. Čili myslím si, že má smysl se tady o tomto bavit.
První věc je, co je zarážející tady na tomto návrhu, je to, že zákon (č.) 130 byl již třiadvacetkrát novelizován a vždycky tam byly dány jenom nějaké dílčí, já bych řekl nepatrné, změny. Všichni křičíme, že nechceme mít montovny, že chceme mít mozkovny, ale legislativní podpora toho, aby tu byla... aby skutečně Česká republika byla mozkovnou, tak ta bohužel nebyla a musím říct, že v řadě případů není.
Základním problémem prostě toho stávajícího zákona, té stotřicítky, je nedostatečné využívání výsledků vývoje a výzkumu v praxi, vazba akademiků na praxi, přenos z výsledků. To i včera mimo jiné bylo diskutováno. Domnívám se, že tady bohužel v tom zákoně to není řešeno. Zůstává to opět na univerzitách, kdy záleží na síle managementu univerzity, zda prosadí komercializaci správným způsobem, aby nedocházelo k socializaci nákladů a ke kapitalizaci zisku, čili přeloženo do češtiny: aby náklady nešly na univerzitu a zisk prostě zmizel, tak jak vidíme tady s bitcoiny. Tak je to něco podobného. ***
