File: s142033.htm
Anchor: r3
Date: 42. schůze, 11. června 2025
Speaker: Ministr pro vědu, výzkum a inovace ČR Marek Ženíšek

Speech:
Ministr pro vědu, výzkum a inovace ČR Marek Ženíšek:: Děkuji za slovo, paní předsedkyně. Dovolte mi, abych v zastoupení pana ministra Vlčka se zhostil role předkladatele. Omezím se jen připomenutí klíčové navrhované změny tohoto návrhu, kterou je navýšení maximálního limitu roční úhrady čistých nákladů spojených s poskytováním základních poštovních služeb držiteli poštovní licence ze státního rozpočtu ze stávající 1,5 miliardy korun na 2 miliardy korun. Cílem této změny je omezit situace, kdy například v období platnosti poštovní licence v letech 2018 až 2022 činila kumulovaná částka neuhrazených čistých nákladů držiteli poštovní licence 3,5 miliardy korun.
Vzhledem k tomu, že v rámci projednávání hospodářského výboru ani v průběhu druhého čtení nebyly načteny žádné pozměňovací návrhy, věřím, že po schválení případných legislativně technických úprav bude možné návrh novely schválit. Děkuji.

