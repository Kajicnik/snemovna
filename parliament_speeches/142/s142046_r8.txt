File: s142046.htm
Anchor: r8
Date: 42. schůze, 11. června 2025
Speaker: Poslanec Martin Kolovratník

Speech:
Poslanec Martin Kolovratník:: Děkuju. Já jenom dlužím informaci z pozice předsedy volební komise. Nebudu, nemám ani mandát nějak zasahovat do toho politického rozměru debaty, ale věcně, abych i nastínil možný, předpokládaný jízdní řád. Pokud by tedy k tomu odvolání dnes došlo, tak jsme počítali jako volební komise s tím, že by ještě dnes byla vyhlášena lhůta na novou, následnou nominaci, tak aby... Protože tam musíme dodržet desetidenní lhůtu mezi nominací a volbou samotnou. Byla by pak ta příští volba, o které teď asi diskutujete a budete diskutovat, by mohla být připravená na poslední červnový týden, buď tedy středu 25., případně pátek 27. června. To je jenom věcná informace k těm dalším týdnům. Děkuji.

