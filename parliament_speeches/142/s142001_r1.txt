File: s142001.htm
Anchor: r1
Date: 42. schůze, 11. června 2025
Speaker: Místopředseda PSP Jan Bartošek

Speech:
Místopředseda PSP Jan Bartošek:: Vážené paní poslankyně, vážení páni poslanci, vážení členové vlády, zahajuji 142. schůzi Poslanecké sněmovny a všechny vás vítám.
Aby byla zaznamenána naše účast, nejprve vás odhlásím a požádám vás, abyste se všichni přihlásili identifikačními kartami a případně mi oznámili, kdo žádá o vydání náhradní karty. Zatím mi oznámil pan ministr Marek Výborný, že bude jednat a hlasovat s náhradní kartou číslo 3.
Tuto schůzi svolala předsedkyně Poslanecké sněmovny podle § 51 odst. 4 našeho jednacího řádu na základě žádosti 85 poslanců. Pozvánka vám byla rozeslána ve čtvrtek 5. června tohoto roku elektronickou poštou.

Nyní přistoupíme k určení ověřovatelů této schůze. Navrhuji, abychom určili poslankyni Renátu Zajíčkovou a poslance Stanislava Berkovce. Má někdo jiný návrh? Nevidím.
V tom případě zahajuji hlasování a ptám se, kdo je pro návrh těchto ověřovatelů? Ať zmáčkne tlačítko a zvedne ruku. Kdo je proti?
Hlasování s pořadovým číslem 1, přihlášeno je 125 poslankyň a poslanců, pro 115, proti nikdo.
Tak já konstatuji, že jsme ověřovateli 142. schůze Poslanecké sněmovny určili paní poslankyni Renátu Zajíčkovou a Stanislava Berkovce.

Sděluji, že do zahájení schůze požádali o omluvení své neúčasti na jednání této schůze poslanci: Ivan Adamec na celý jednací den z pracovních důvodů, Ivan Bartoš na celý jednací den z pracovních důvodů, Roman Bělor na celý jednací den z důvodu zahraniční cesty, Ondřej Benešík na celý jednací den z pracovních důvodů, Josef Bernard na celý jednací den z rodinných důvodů, Richard Brabec na celý jednací den ze zdravotních důvodů, Jiří Carbol na celý jednací den z rodinných důvodů.
Pan poslanec Špičák bude dnes jednat a hlasovat s náhradní kartou číslo 7.
Dále se omlouvá na celý jednací den ze zdravotních důvodů pan poslanec Jaroslav Dvořák, pan poslanec Petr Fifka na celý jednací den z osobních důvodů, paní poslankyně Romana Fischerová na celý jednací den z rodinných důvodů, Jaroslav Foldyna do 11 hodin z pracovních důvodů, Martin Hájek na celý jednací den z důvodu zahraniční cesty, Šimon Heller na celý jednací den z osobních důvodů, Vít Kaňkovský na celý jednací den ze zdravotních důvodů, Pavel Kašník na celý jednací den z osobních důvodů, Michael Kohajda na celý jednací den ze zdravotních důvodů, Tomáš Kohoutek na celý jednací den bez udání důvodu, Martin Kolovratník na celý jednací den z pracovních důvodů, Karel Krejza na celý jednací den ze zdravotních důvodů, Martin Kukla na celý jednací den z pracovních důvodů, Vladimíra Lesenská na celý jednací den z pracovních důvodů, Martin Major na celý jednací den z pracovních důvodů, Tom Philipp do 11 hodin z pracovních důvodů, Olga Richterová na celý jednací den z pracovních důvodů, Karel Sládeček na celý jednací den ze zdravotních důvodů, Robert Stržínek na celý jednací den z pracovních důvodů, Pavel Svoboda na celý jednací den z pracovních důvodů, Vladimír Zlínský na celý jednací den z pracovních důvodů.
Z ministrů se omlouvají: pan ministr Martin Baxa do 10 hodin a od 12 do 13 z pracovních důvodů, na celý jednací den z pracovních důvodů pan ministr Mikuláš Bek, dále pan ministr Martin Dvořák na celý jednací den z pracovních důvodů, pan ministr Petr Hladík na celý jednací den z pracovních důvodů, Marian Jurečka na celý jednací den z pracovních důvodů, Petr Kulhánek od 11 hodin z pracovních důvodů a do 9.30 hodin pan ministr Martin Kupka z pracovních důvodů.
Nyní přistoupíme ke stanovení pořadu 142. schůze, jehož návrh je uveden na pozvánce. Připomínám, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti. Nelze tedy navrhnout žádnou změnu ani doplnění pořadu, rovněž tak nelze rozšiřovat schválený pořad schůze.
Každopádně eviduji několik žádostí s přednostním právem a tyto poslance a poslankyně požádám o vystoupení. Jako první vystoupí pan poslanec Marek Benda, poté pan poslanec Andrej Babiš, paní poslankyně Alena Schillerová a další.
Nyní tedy požádám pana poslance (Bendu) o vystoupení s přednostním právem - stahuje svou přihlášku. Nyní tedy vystoupí pan poslanec Andrej Babiš s přednostním právem, připraví se paní poslankyně Alena Schillerová a potom pan poslanec Tomio Okamura.
Kolegové, kolegyně, požádám vás o ztišení v sále. Zvlášť v pravé části sálu vás požádám, abyste případné diskuse - kolegové v pravé části sálu - přenesli do předsálí.
Pane předsedo, máte slovo.

