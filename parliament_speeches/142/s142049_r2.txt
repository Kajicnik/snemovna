File: s142049.htm
Anchor: r2
Date: 42. schůze, 11. června 2025
Speaker: Poslanec Jakub Michálek

Speech:
Poslanec Jakub Michálek:: Děkuji za slovo, vážená paní místopředsedkyně. Skutečně my Piráti nemáme žádnou korupční kauzu, volilo nás 840 000 voličů v koalici se Starosty a domníváme se, že bychom měli mít možnost kontrolovat rozdělování peněz v oblasti dopravy tak, aby nad tím byl dohled i z opozice. Podle mých informací Václav Vislous se snažil prosadit několik věcí a uspěl s tím, včetně podpory cykloinfrastruktury, včetně změn v auditorské činnosti, snaží se o nějaké aktualizace webu, tak aby pro občany bylo jednodušší dohledat e-shop na prodej dálničních známek, zkrátka pracuje v té dozorčí radě tak, jak tam pracovat má, a odvoláván by být neměl.
Vzhledem k tomu, že jsme tady neslyšeli žádné reálné důvody, proč by měl být odvoláván, kromě toho, že koalice chce to místo obsadit vlastním koaličním představitelem, tak já bych skutečně vzhledem k tomu, že nechceme blokovat průběh schůze Poslanecké sněmovny, ale chceme najít nějaké rozumné řešení, tak já bych požádal o pět minut pauzu na poradu grémia Poslanecké sněmovny, abychom se poradili, jakým způsobem dál postupovat a umožnit projednání následujících zákonů, případně záležitostí z další schůze Poslanecké sněmovny, která je zařazena, tuším, ve 14.05, abychom mohli pokračovat. Děkuji.

