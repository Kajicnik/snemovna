File: s142046.htm
Anchor: r4
Date: 42. schůze, 11. června 2025
Speaker: Poslanec Ivan Bartoš

Speech:
Poslanec Ivan Bartoš:: Já bych se možná připojil ještě k tomu, co zaznělo od kolegyně Kocmanové, prostřednictvím paní předsedající. Ono i to načasování a právě zařazení tohoto bodu jako prioritního podle mě není samo sebou. Já jsem si nemohl všimnout (nevšimnout?) - byť nekandiduju na pražské kandidátce, ale ve středních Čechách - že tohleto vymazání kolegy Vislouse z toho dozorujícího orgánu přichází v momentě, kdy byl Vašek Vislous jako ekonomický expert a expert na energetiku Pirátské strany zvolen jako trojka na pražské kandidátce. Takže pokud to, že někdo je na nějaké kandidátce umístěn na volitelném místě, je nějaký důvod k tomu, aby se původní rozhodnutí Sněmovny - které bylo za koalici Pirátů a STAN, tak jak říká koaliční smlouva - ohýbalo, tak mi to přijde dost nízké, protože motivace jenom kvůli tomu, že někdo jde někam kandidovat nebo se i třeba vyjádří kriticky a politicky - jsme politici, vyjadřujeme se kriticky k různým krokům - prostě nemůže být důvod, aby byla ponížena role Sněmovny jako kontrolního orgánu, který nominuje své zástupce a schvaluje do těchto dozorčích orgánů. Takže jestli je to pomsta za to, že Vašek je na kandidátce, tak podle mě to je dost malý důvod na to, abyste toto dělali.

