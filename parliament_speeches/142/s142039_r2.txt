File: s142039.htm
Anchor: r2
Date: 42. schůze, 11. června 2025
Speaker: Poslanec Julius Špičák

Speech:
Poslanec Julius Špičák:: Vážená paní předsedkyně, vážené kolegyně, vážení kolegové, já navážu na představení toho zákona a navážu na příspěvek kolegy Raise. Věda a výzkum fungují tak, že jsou naprosto neoddiskutovatelně zásadní podmínkou rozvoje moderní společnosti. Co je tedy... Paradoxem je, že se jim naprosto... Bych řekl, že je naprosto neadekvátní jejich prezentace v mediálním a politickém prostoru a neadekvátní financování a to se odráží i v přítomnosti tady v sále. Takže ta podmínka pro rozvoj společnosti je prostě neoddiskutovatelná, ale v zásadě ta problematika je pro běžného člověka - to chápu - obtížně srozumitelná. V podstatě tak to zkrátka je.
Jinak je tam... Zákon jsem si podrobně přečetl, podrobně jsem si také přečetl podrobný komentář kolegy Raise. Já spíš se soustředím na určité problémy, které považuji za základní. Za prvé, ten zákon, ten návrh vůbec nevychází z žádné objektivní analýzy institucí, které výzkum provádí. My jen tušíme, že jsou instituce, které ho provádí velice kvalitně. To je například Akademie věd. Řeknu jedno ilustrativní číslo, Akademie věd má na trhu 12 procent všech výzkumníků, ale má 36 procent výsledků, takže to je jasná vizitka toho, že Akademie věd je velmi efektivní. Podle mého názoru je velmi efektivní i v podstatě organizace, která výzkum neprovádí, ale která distribuuje formou grantů peníze. To je tedy GA ČR a myslím si, že na dobré cestě je i TA ČR. Já nemám v podstatě dostatečnou informatiku, ale soudím, že výzkum v rezortních organizacích, na ministerstvech, není dostatečně efektivní a stačí jenom si rozkliknout příslušná ministerstva a jakákoliv informatika o výzkumu tam je buď mlhavá, nebo zastaralá, anebo chybí vůbec. To znamená, jedním ze zásadních problémů našeho výzkumu je příliš velké roztříštění výzkumu. V podstatě aby jakýkoliv zákon do budoucna měl smysl, tak musí v podstatě poskytovatele výzkumu nějakým způsobem sjednotit, protože ta diverzita prostě skutečně vede k mrhání zdrojů.
Takže aby toho bylo možné ale dosáhnout, tak za prvé tady musí být jasná koncepce a pak to vyžaduje velkou politickou odvahu, protože to bude... Bude potřeba zkrátka nějaké instituce zrušit nebo finančně omezit. Aby se tomu, kdo to provádí efektivně, mohlo přidat, musí se někomu ubrat. Ze zákona, tedy politiky, to je velmi problematické, vyžaduje to velkou politickou odvahu, musí to být dobře připraveno a musí to být dobře odargumentováno, což tedy tento zákon zásadně nezajišťuje.
Byla tady zmínka o tom, že je třeba, aby tedy ty projekty byly nějakým způsobem dlouhodobé - to je ta institucionální podpora, to umožňuje institucionální podpora - ale je třeba si být vědom, že jestliže posílíme jednu složku finančně - to znamená, institucionální podporu - tak oslabíme tu formu grantovou. Už teď tam ta situace je velmi napjatá, protože v zásadě je v podstatě akceptováno pouze přibližně dvacet procent projektů v GAČRu. ***
