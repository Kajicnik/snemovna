File: s133001.htm
Anchor: r1
Date: 33. schůze, 25. března 2025
Speaker: Místopředsedkyně PSP Věra Kovářová

Speech:
Místopředsedkyně PSP Věra Kovářová:: Vážené paní poslankyně, vážení páni poslanci, vážení členové vlády, zahajuji 133. schůzi Poslanecké sněmovny a všechny vás vítám.
Aby byla zaznamenána naše účast, nejprve vás odhlásím a prosím, abyste se přihlásili svými identifikačními kartami a případně mi oznámili, kdo žádá o vydání náhradní karty. Sděluji, že pan ministr Rakušan bude hlasovat s náhradní kartou číslo 52.
Tuto schůzi svolala předsedkyně Poslanecké sněmovny podle § 51 odst. 4 našeho jednacího řádu na základě žádosti 89 poslanců. Pozvánka vám byla rozeslána ve středu 19. března tohoto roku elektronickou poštou.
Nyní bychom přistoupili k určení dvou ověřovatelů této schůze. Navrhuji, abychom určili poslankyni Barboru Urbanovou a poslance Stanislava Berkovce. Má někdo jiný návrh? Není tomu tak. Přivolám poslance a poslankyně z předsálí.

Zopakuji, že budeme hlasovat o určení dvou ověřovatelů této schůze.
Zahajuji hlasování. Táži se, kdo je pro? Kdo je proti?
Hlasování číslo 1, přihlášeno 142 poslanců a poslankyň, pro 140, proti žádný. Návrh byl přijat.

Konstatuji, že jsme ověřovateli 133. schůze Poslanecké sněmovny určili poslankyni Barboru Urbanovou a poslance Stanislava Berkovce.

Sděluji, že do zahájení schůze požádali o omluvení své neúčasti na jednání tito poslanci a poslankyně: Balaštíková Margita do 17 hodin - pracovní důvody, Bělohlávková Romana od 17.30 do 20.30 - pracovní důvody, Dubský Tomáš do 17 hodin - pracovní důvody, Flek Josef celý jednací den - zahraniční cesta, Foldyna Jaroslav celý jednací den - pracovní důvody, Gazdík Petr celý jednací den - zdravotní důvody, Golasowská Pavla celý jednací den - zdravotní důvody, Jáč Ivan od 16 hodin - rodinné důvody, Kocmanová Klára celý jednací den - zdravotní důvody, Kohajda Michael celý jednací den - zdravotní důvody, Kovářová Věra od 16 hodin - pracovní důvody, Kučera Michal od 15 do 20 - pracovní důvody, Kukla Martin od 17 do 23 hodin - pracovní důvody, Lacina Jan od 16.30 do 19.30 - pracovní důvody, Lesenská Vladimíra celý jednací den - zdravotní důvody, Levko Jarmila celý jednací den - zahraniční cesta, Liška Petr celý jednací den - zahraniční cesta, Nováková Nina celý jednací den - pracovní důvody, Pastuchová Jana celý jednací den - pracovní důvody, Pražák David celý jednací den - pracovní důvody, Rataj Michael celý jednací den - zdravotní důvody, Richter Jan celý jednací den - osobní důvody, Růžička Pavel celý jednací den - zahraniční cesta, Salvetr Rudolf celý jednací den - pracovní důvody, Svoboda Pavel celý jednací den - pracovní důvody, Vojtko Viktor do 19 hodin - zahraniční cesta, Vomáčka Vít celý jednací den - pracovní důvody, Vondrák Ivo celý jednací den - zdravotní důvody, Žáček Pavel celý jednací den - zahraniční cesta.
Z členů vlády se omlouvají: Bek Mikuláš celý jednací den - pracovní důvody, Blažek Pavel celý jednací den - pracovní důvody, Dvořák Martin celý jednací den - zdravotní důvody, Kulhánek Petr celý jednací den - zahraniční cesta, Kupka Martin celý jednací den - zahraniční cesta, Lipavský Jan celý jednací den - pracovní důvody, Rakušan Vít od 19 hodin - pracovní důvody, Válek Vlastimil celý jednací den - zahraniční cesta, Vlček Lukáš celý jednací den - pracovní důvody, Výborný Marek do 16 hodin se omlouvá z pracovních důvodů.
Nyní přistoupíme ke stanovení pořadu 133. schůze, jehož návrh je uveden na pozvánce.
Připomínám, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti. Nelze navrhnout žádnou změnu ani doplnění pořadu, rovněž tak nelze rozšiřovat schválený pořad schůze.
Než přistoupíme k hlasování o návrhu pořadu schůze, mám zde přednostní práva. Jako první je přihlášen pan předseda Marek Benda. (Hluk v sále.) Prosím, máte slovo.
Kolegyně, kolegové... Kolegyně, kolegové, prosím o ztišení. Děkuji.
Máte slovo, pane předsedo.

