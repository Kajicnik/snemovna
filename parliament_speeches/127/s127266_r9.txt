File: s127266.htm
Anchor: r9
Date: 27. schůze, 21. ledna 2025
Speaker: Ministr pro místní rozvoj ČR Petr Kulhánek

Speech:
Ministr pro místní rozvoj ČR Petr Kulhánek: Já vám naprosto rozumím. I ten případ, který byl publikován na Seznamu, tak to je třeba případ, kdy to stavbou je a bylo to stavbou černou. Na druhou stranu bez ohledu na to, na jakém pozemku je ten výdejní box postaven, jestli je veřejný, v majetku obce nebo v soukromém vlastnictví, tak obec může regulovat svým tržním řádem. To může bez ohledu, to znamená, že je na rozhodnutí obecního nebo městského zastupitelstva, zdali svou obecně závaznou vyhlášku v tomto smyslu bude upravovat a doplní tam tuto regulaci, která je možná. Děkuju.

