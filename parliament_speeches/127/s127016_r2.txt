File: s127016.htm
Anchor: r2
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher:: Dámy a pánové, pěkné odpoledne. Já tady mám pokus číslo x, y - už nevím, už to ani nepočítám - ohledně zařazení bodu týkajícího se problematiky krátkodobého ubytování. Je to věc, se kterou jsem s ní původně přišel vlastně na popud pražského zastupitelstva. Rozumím tomu, že věci, které se týkají Prahy, tady neradi nepražští poslanci projednávají, nicméně pokud to nejde jinak než zákonem, tak s tím prostě fakt nic neuděláme.
Teď je to krátkodobé ubytování, dneska schválíme tu schůzi, tak to v zákoně o silniční dopravě budou pravidla pro taxislužbu, a to bude zase věc, která se týká hlavně Prahy. Ale tak co s tím naděláme, když se to nedá řešit jiným způsobem než změnou zákona. Pokud najdete jiný způsob, aby si to Praha mohla nějakým způsobem řešit jinak, tak sem s tím.
V tomto případě se bavím o sněmovním tisku číslo 41, který právě řeší problematiku krátkodobého ubytování. Spousta lidí neví, co to je krátkodobé ubytování, znají pod zkratkou Airbnb, problematiku centra města, a tam je právě ta zmocňovací část, aby ty obce si to regulovaly na svém území samy. To znamená - ano, tam pak by došlo k tomu, že kdybychom to přijali, tak už si to Praha a jakékoliv jiné město v České republice bude dělat samo, už nebude potřebovat Poslaneckou sněmovnu. Praha v tomto dlouhodobě trpí negativními jevy s neřešením krátkodobého ubytování, pobavte se s lidmi v centru Prahy. Zase tady bych mohl k tomu dodat, že to nejsou - abyste neřekli - voliči hnutí ANO, typicky v centru Prahy asi nejsou voliči hnutí ANO, když se podíváte na volební výsledky Praha 1, Praha 2, Praha 3, Praha 5, Praha 6, Praha 7, ale já cítím nějakou povinnost toto tady řešit opakovaně, a hlavně abychom to jednou provždy něco schválili.
Vím, pak je po mně přihlášen Robert Králíček, že tam je ještě tisk, tuším, že to je 761, zákon o cestovním ruchu, kde to potom řeší Ministerstvo pro místní rozvoj, tak to možná bude asi navrhovat můj kolega Robert Králíček. Každopádně ať už to bude ten původní návrh, tam vidíte to číslo 41, sněmovní tisk 41. Navrhuju to tady od začátku a budu vděčný i za to, když vy předřadíte i ten tisk 761, to je ten o cestovním ruchu. Každopádně kdo pro to hlasovat nebude, nemůže potom ve volební kampani říkat, že chce řešit tu problematiku v té které dané lokalitě, kterou tam trápí nebo která trápí ty lidi tam. Pokud jde o centrum města, centrum Prahy, je to právě krátkodobé ubytování.
Chtěl bych to zařadit alternativně, nevím, jako první bod v pátek, možná jako i první bod zítra, ve středu - chci, prosím, mít nějaké alternativy, možná se nechám vést paní předsedající nebo někým dalším. To znamená jako první bod ve středu, první bod v pátek - jestli to je možné, tak bych byl rád. Zase, když to nebude zařazeno, tak s tím příští týden v úterý vyjdu znovu s tímto návrhem, protože jednou - dříve nebo později - to třeba pustíme do projednání, anebo si někteří lidé uvědomí, že když to budou furt blokovat, pak zároveň lidem nemůžou říct, že chtějí řešit jejich problém s krátkodobým ubytováním, s Airbnb, zvýšené náklady, bezpečnost a podobně.
Při té příležitosti, když už teda tady mluvím o Praze, byť bych to sem nerad tahal - to tady dopředu říkám a dopředu se i omlouvám, že v tisku o silniční dopravě také to bude o tématu, které se bude týkat Prahy, ale bez změny zákona se to řešit nedá. Tak si ještě dovolím říct větu k tomu, co tady řekl kolega Michálek, který sem tahá ale Prahu úplně nesmyslně, která sem vůbec nepatří, ohledně nějakého boje s korupcí nebo nevím s čím, o čem tady hovořil. Chtěl bych připomenout, že zastupuje stranu Piráti, kteří v Praze vládnou už osm let, vlastně šest a půl, dvě volební období. Minule jste měli primátora, teďka máte náměstka primátora - jestli jste objevili korupci, tak jste objevili korupci u sebe tak maximálně, v tom případě. To je potřeba tady říct.
Dovolte mi, paní předsedající, ještě poslední poznámku. Teď máme pořad schůze, říkáme tady konkrétní body, co chceme zařadit, a od Pirátů často slyším, že bojují proti obstrukcím. Dneska jsem slyšel paní poslankyni Kocmanovou...

