File: s127254.htm
Anchor: r8
Date: 27. schůze, 21. ledna 2025
Speaker: Ministr pro vědu, výzkum a inovace ČR Marek Ženíšek

Speech:
Ministr pro vědu, výzkum a inovace ČR Marek Ženíšek: Zkusím velmi stručně zareagovat, nechci nějak vůbec zpochybňovat ty připomínky, které tady byly vneseny, ale přece jenom u některých zareagovat musím. 18. 12., když přišel tento návrh zákona bez jediného rozporu, tím posledním bylo Ministerstvo financí versus Ministerstvo průmyslu a obchodu, bylo vyřešeno před vládou. Co se týká připomínek rady vysokých škol, během mezirezortu byly všechny vyřešeny, tyhle, které byly zmíněny, jsou nové, po schválení zákona vládou. Já s tím argumentem směrem etická komise a EIA souhlasím, je to oblast, která musí být řešena trošku jinak, je to prostor pro druhé čtení. Nicméně vycházelo to z doporučení biotické komise a stejně tak to reagovalo na přípravu AI Actu. Ale souhlasím, že tam musí být jasně stanoveno nebo vysvětleno, aby se to netýkalo každé AI aplikace, která bude vyvíjena.
Co se týká připomínky ohledně specifického vysokoškolského výzkumu, tak naopak to je požadavek dlouhodobý Ministerstva školství, navrhoval to zrušit už váš ministr Plaga a je to pouze administrativní zátěž a bude se to řešit, ty finance prostřednictvím DKRVO.
Co se týká daňových odpočtů, to řeší jiný zákon, bude, jsou připraveny varianty. Co se týká Rady vlády, tak Rada vlády, nikoliv že rozhoduje o tom předseda, ale rozhoduje o tom vláda, tak, jak toto bylo vždycky, to tento zákon nemění. Rada vlády je poradním orgánem vlády, pokud by měl o tom hlasovat parlament, tak to měníme úplně dělbu moci. Tolik asi jenom na některé z těch připomínek. A snad jsem odpověděl na většinu z nich.

