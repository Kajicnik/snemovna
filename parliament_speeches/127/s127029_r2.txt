File: s127029.htm
Anchor: r2
Date: 27. schůze, 21. ledna 2025
Speaker: Poslanec Michal Zuna

Speech:
Poslanec Michal Zuna:: Já vám děkuju za slovo. Dovolím si zareagovat na předchozí výstupy zpravodajů výborů. Je pravda, že tento návrh zákona probíhá intenzivní debatou na mnoha výborech. Musím říct, že tak, jak byl předložen, původní verze vládního návrhu z mého pohledu je ta nejideálnější, nicméně rozumím tomu, co tady říkal pan Adamec, že některé věci ohledně NÚKIBu nebo vlády byly diskutabilní, a tyto záležitosti tak z mého pohledu jednoznačně řeší pozměňovací návrh, respektive verze, která prošla výborem pro bezpečnost. Zároveň ta verze, která prošla výborem pro bezpečnost, zachovává to, proč tady ten návrh máme, a to je, abychom měli odolnou Českou republiku vůči kybernetickým hrozbám. Naopak ten návrh, který prochází hospodářským výborem, zároveň počítá tedy i s úpravou § 27, tedy s prověřováním rizik spojených s dodavatelem, a konkrétně tedy s vyjmutím kategorie "vysoká", což by právě zapříčinilo tu nižší odolnost, takže z mého pohledu varianta, která prošla garančním výborem, výborem pro bezpečnost, je už nějakým kompromisem kompromisů, ale zároveň variantou ideální jak z pohledu úprav, které tady zazněly ze strany pana předsedy hospodářského výboru, tak s přihlédnutím k zachování nebo zajištění odolnosti vůči kybernetickým hrozbám.

