File: s127271.htm
Anchor: r2
Date: 27. schůze, 21. ledna 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo. Dotaz... No, taková poznámka. Já děkuju moc za ty odpovědi. To znamená, že projekt běží dál. Ale nejenom mě trošku znepokojuje, jak bych to řekl, ta vyjádření. Jinak mluví pan náčelník Generálního štábu, respektive něco pustí do vzduchu a předpokládám, že jste to pak musela nějakým způsobem řešit a vystoupit k tomu taky. Já jsem přesvědčen, že v takovýchto věcech strategického rozměru by ministr, ministryně, náčelník, náčelníci Generálního štábu měli mluvit stejnou řečí. Protože si myslím, jestli by řekl něco ministr nebo ministryně nebo náčelník Generálního štábu, co se trošku odlišuje od toho záměru, tak ono to znepokojuje. Znepokojuje to zejména tu odbornou veřejnost. A sama jste řekla - a souhlasím s tím - nový člověk do armády chce mít moderní techniku. Toto k tomu směřuje. Ale pak ta nejistota může trošku nastat, jak to vlastně tedy je? Ale každopádně děkuju za odpověď.

