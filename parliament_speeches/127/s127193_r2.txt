File: s127193.htm
Anchor: r2
Date: 27. schůze, 21. ledna 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, pane místopředsedo. Také nechci už zdržovat pana ministra, aby načetl své pozměňovací návrhy, ale budu reagovat na kolegu Juchelku s malou výtkou - i když je to můj ctěný kolega - že nám tam vadí ale čtyři měsíce, prodloužení ze třech na čtyři měsíce. (Poslanec Juchelka: Ano.) Ano, ano.
Ale teď ještě se vrátím rychle, mám reagovat, můžu ještě reagovat, protože mi přišel další dotaz od mladé - od mladé - ženy, na pana poslance Zunu. Oni to sledují, ti lidé, jak to koresponduje s prorodinnou politikou, ten váš návrh. Tak píše: "Je mi třicet, mám rodinu, děti chodí do školy a já dostanu výpověď bez udání důvodu, tudíž vezmu děti, manžel, který tam tu práci má... nebo máme hypotéku, nemám práci, manžel dá taky výpověď a budeme se stěhovat a hledat práci jinde?" Takže jak to koresponduje s vaší prorodinnou politikou TOP 09? Děkuju.

