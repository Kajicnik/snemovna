File: s127072.htm
Anchor: r2
Date: 27. schůze, 21. ledna 2025
Speaker: Poslankyně Taťána Malá

Speech:
Poslankyně Taťána Malá: Děkuji za slovo. Ústavně-právní výbor přijal usnesení 26. září 2024 a doporučil Poslanecké sněmovně hlasovat v třetím čtení o návrzích podaných návrhů zákona, jímž je novela občanského zákoníku, konkrétně definice domácího násilí.
Jsou zde navrženy tři pozměňovací návrhy: první pozměňovací návrh A ústavně-právního výboru, který stanovuje, že účastníkům řízení bude možno přiznat náklady řízení, potom návrh B pana poslance Kohajdy, který se týká pojišťoven, a návrh C, který formuluje zpřesnění definice obětí. To je vše.

