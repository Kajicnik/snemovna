File: s127088.htm
Anchor: r11
Date: 27. schůze, 21. ledna 2025
Speaker: Poslanec Vojtěch Munzar

Speech:
Poslanec Vojtěch Munzar: Děkuji. Na pana kolegu Michálka, vaším prostřednictvím. Mě úplně fascinuje, když říká, neodvádějte pozornost a přitom on tady byl první, kdo o tom mluvil. Takže já pouze ve faktické poznámce, na něj reaguji.
Znovu zopakuji na paní místopředsedkyni Richterovou, vaším prostřednictvím, zákon o podporovaném bydlení nevyčleňuje žádné prostředky na výstavbu bytů. Toto vyřešilo dostupné bydlení. Ministerstvo financí udělalo například cenovou mapu, Ministerstvo financí dalo pravidla na výstavbu nájemních bytů i soukromých projektů a dalo tam pravidla, jakým způsobem pak takové byty pronajímat. A já vím, že to nechcete slyšet. Ano, stavělo se, staví se na základě starých stavebních povolení, ale prostě jsme měli výpadek ve vydávání stavebních povolení kvůli nezvládnuté, vámi nezvládnuté digitalizaci stavebního řízení, a to je potřeba tady zdůraznit. ***
