File: s127002.htm
Anchor: r1
Date: 27. schůze, 21. ledna 2025
Speaker: Poslanec Marek Benda

Speech:
Poslanec Marek Benda:: Vážená paní předsedkyně, vážené dámy, vážení pánové, nejprve začnu procedurálním návrhem, jak je u mě obvyklé, a to jménem čtyř koaličních klubů, abychom dnes jednali, a procedurálně i o návrzích zákonů - meritorně i procedurálně - i o návrzích zákonů hlasovali i po 19. hodině, to znamená do 21. Věřím tomu, že program je navržen tak, že můžeme být do 19 hotoví, ale vzhledem k tomu, kolik vidím přihlášek k programu, bych byl rád, abychom měli jasno, že dneska se ta druhá čtení pokusíme dotáhnout. To by byl návrh, o kterém bych poprosil, aby se hlasovalo, až skončím svůj přednes, který nebude dlouhý. Řekl bych, že je shoda Sněmovny, a to napříč nad tím, co může být projednávané, poměrně velká, takže přednesu jenom čtyři návrhy.
Dnes abychom za bod 8, čtený paní předsedkyní, sněmovní tisk 760, kybernetická bezpečnost - související, vložili bod 10, sněmovní tisk 776, digitální ekonomika, druhé čtení. Na zítřejší dopoledne tak, jak byly navrženy zákony ve třetím čtení, abychom za bod 163, sněmovní tisk 705, akciová společnost České dráhy, vložili bod 166, sněmovní tisk 724, úprava některých vztahů v oblasti veřejné podpory, a za něj následně bod 168, sněmovní tisk 731, o podnikání na kapitálovém trhu, ve znění pozdějších předpisů.
Toto by byly změny na dnes a zítra. Pak navrhuji, abychom v pátek pevně na 9. hodinu zařadili bod 169, sněmovní tisk 738, Česká televize, Český rozhlas zjednodušeně řečeno, v pátek na 9. hodinu ráno. Děkuji za pozornost.

