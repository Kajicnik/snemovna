File: s127273.htm
Anchor: r2
Date: 27. schůze, 21. ledna 2025
Speaker: Poslanec Igor Hendrych

Speech:
Poslanec Igor Hendrych: Já vám děkuji, pane ministře, za vaši odpověď. Nicméně vzal jste v podstatě avízo, že o to bude zájem, a slíbil jste, že teda si to vyhledáte a přinesete, protože já si myslím, že právě ty absolutní částky, jo, byť fiktivní, respektive modelové, si myslím, že jsou velmi důležité pro to, aby vůbec jakoby to bylo životaschopné. Chápu, že v podstatě je někdy problém se dostat k těm datům, ale modelově jako, jo. To na nějaká konkrétní čísla podle mě, mého názoru propočítat lze a je to strašně důležité jako pro legitimitu vlastně tohoto zákonného ustanovení. Ale pokud s tím počítáte, a budu se těšit na výbor pro sociální politiku, kde už snad budete vědět více a kde se o tom bude moci bavit. Děkuji.

