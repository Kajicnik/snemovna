File: s127116.htm
Anchor: r10
Date: 27. schůze, 21. ledna 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji. Já se také obracím na pana ministra školství, protože vzdělávání je budoucnost a je klíčem taky k dlouhodobé prosperitě naší země. V minulosti jsme spolu s kolegou Jakubem Michálkem vyjednali, aby šlo extra 5 milionů do rozpočtu Ministerstva školství na podporu ředitelů. Byl to takzvaný program Lídr školy, a mě by zajímalo - a ptám se na to pana ministra -jak bude tento program pokračovat v budoucnu? Protože to je konkrétní, velmi hmatatelná podpora rozvoje vedení škol. Vím, že je zajištěná díky těm penězům na ten nastávající školní rok, ale co budoucnost? To je jedna otázka.
K čemu se ale chci dostat zejména v té dnešní interpelaci, je, že se do více než 50 procent z konkurzu na ředitele a ředitelky škol dnes hlásí pouze jeden kandidát nebo kandidátka a uchazeče odrazuje zejména administrativa. Prostě do toho nechtějí jít, protože mají obrovskou administrativní zátěž a vychází to i z evropského srovnání. Čeští ředitelé věnují 40 procent svého času administrativní správě školy. Mají být pedagogickými lídry, řešit kvalitu - místo toho řeší papíry. Tuhle bariéru měl pomoci odstranit a zmírnit projekt Rok v ředitelně. A já se ptám - protože vím, že tam už proběhly nějaké pilotní aktivity, nějaký harmonogram se vytvářel, který by usnadnil ředitelům orientaci, kdy splnit jakou povinnost, kdy co zorganizovat, ale nějak se to zaseklo. ***
