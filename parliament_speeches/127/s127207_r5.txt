File: s127207.htm
Anchor: r5
Date: 27. schůze, 21. ledna 2025
Speaker: Poslanec Ivan Adamec

Speech:
Poslanec Ivan Adamec: Děkuji, vážený pane předsedající. Vážení páni ministři, kolegyně, kolegové, budu velmi stručný. Já jsem podrobně ten návrh tady rozepsal. Je to poslanecký návrh, který tady ležel řadu měsíců, než se vyjasnily některé věci, jak dofinancovat Státní fond dopravní infrastruktury. Veškeré výtky opozice i nás, které tady byly vzneseny, při posledním jednání hospodářského výboru jsme vyřešili třemi pozměňovacími návrhy, které řeší problematiku: možnost financování takzvaných PPP projektů, druhý pozměňovací návrh vypouští z návrhu zákona právní úpravu na vydávání dluhopisů Státním fondem dopravní infrastruktury a poslední pozměňovací návrh mění účinnost a posunuje ji na 1. července roku 2025. Z mé strany zatím všechno. Děkuju za pozornost.

