File: s127056.htm
Anchor: r2
Date: 27. schůze, 21. ledna 2025
Speaker: Poslankyně Helena Válková

Speech:
Poslankyně Helena Válková: Ano, už jsem to slyšela: Už ne, holky. Tak já budu tedy opravdu velmi stručná, ale přece jenom, paní ministryně, chci odpovědět a zareagovat.
Milá paní ministryně - milá také spoluobyvatelko Prahy 2, předpokládám, stále ještě - já jsem ale... Já nechci mluvit jako jájínek, já nemluvím o vás, já nemluvím o sobě, já nemluvím o Aleně Schillerové, o lidech a osobnostech, které jsou relativně známé ve veřejném prostoru. Byla jsem taky ministryní, zmocněnkyní vlády pro lidská práva, ale nechci mluvit o nás, které už jsme se prosadily. Já jsem hovořila o kategorii těch mladých žen, které se postupně dostávají do politiky, a pouze jsem si dovolila podotknout - a na tom trvám - že nemají zatím stejné příležitosti jako muži a že ty příležitosti bychom měli vytvářet.
Současně k tomu připojuji ještě poznámku, že způsob a to nastavení, jaké je momentálně v tom návrhu - a budeme ho za chviličku hlasovat - není nejšťastnější. Nic víc a nic méně. Děkuji.

