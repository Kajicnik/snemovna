File: s127123.htm
Anchor: r2
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Já samozřejmě vnímám to, že se nám prodloužila nějakým způsobem naše dálniční síť. Samozřejmě v porovnání například s Polskem nebo s Německem, to jsme takoví trošičku chudí příbuzní, navíc tedy v Německu, tam se, tuším, platí v podstatě (?), když se projíždí nějakým tunelovým komplexem, ale jinak Německo tedy koketovalo s myšlenkou, že by zavedli také dálniční známky, ale tuším, že se to tam nesetkalo s nějakým výrazným úspěchem.
Co se týká ceny dálniční známky, může se zdát, že to je srovnatelné s okolními státy, popřípadě to může být podobné, ale já jsem spíše poukazoval na to, že třeba za další dva roky, a to i díky inflaci, která tady je nějakým způsobem stále přítomna, tak už můžeme být - třeba mít nějaké prvenství, ale bohužel pro uživatele dálnic by to znamenalo poměrně velké výdaje. Děkuju.

