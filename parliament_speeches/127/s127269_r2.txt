File: s127269.htm
Anchor: r2
Date: 27. schůze, 21. ledna 2025
Speaker: Poslankyně Vladimíra Lesenská

Speech:
Poslankyně Vladimíra Lesenská: Děkuji. Jsem velmi ráda, že to znovu zaznělo na mikrofon, protože v některých okamžicích samozřejmě ti pracující jsou znejistěni. Narazili jsme ještě v rámci zákoníku práce na jeden okamžik, a to jsou prodloužené zkušební lhůty. Z hlediska zaměstnanců je tam trošku problém, protože v okamžiku, kdy je mladá rodina, přijdou do nového zaměstnání a chtějí si pořídit bydlení a podobné, budou mít trošku delší čas k tomu, aby mohli získat nějakou půjčku nebo hypotéku. Nicméně zaměstnavatelé velmi často - a to i ve státní správě - používají institut, že první rok je na dobu určitou. Jestli vlastně v tuhle chvíli, když se toto takto využívá, je opravdu nutné prodlužovat zkušební lhůtu.

