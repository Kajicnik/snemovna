File: s127242.htm
Anchor: r9
Date: 27. schůze, 21. ledna 2025
Speaker: Ministr zahraničních věcí ČR Jan Lipavský

Speech:
Ministr zahraničních věcí ČR Jan Lipavský: Vážená paní předsedkyně, vážené paní poslankyně, vážení páni poslanci, vzhledem k tomu času, který na tuto interpelaci vybyl, tak je celkem evidentní, že se jí budeme - nebo můžeme - zabývat i na dalších jednáních. A vycházíme tedy z písemné interpelace, kterou na Ministerstvo zahraničních věcí poslal pan poslanec Michálek. A ta obsahovala celou řadu takových konkrétních dotazů k tomu, jakým způsobem o té smlouvy bylo vyjednáváno, jestli třeba můžeme poskytnout zvukové záznamy a podobně. Tak já bych chtěl - já bych chtěl nejdříve tu interpelaci jako celek trochu okomentovat a pak samozřejmě se dostanu i k těm odpovědím, případně na dalším jednání.
Co se týče k tomu, jak se vyjednávají mezinárodní smlouvy - tam platí princip důvěrnosti, ta jednotlivá kola probíhala v rámci různých osobních schůzek a z každého toho jednání vzešla verze té smlouvy. Probíhalo několik takových kol a ty jednotlivé verze samozřejmě zveřejnit nelze, protože až ten výsledek platí.
A samozřejmě my víme, že v průběhu toho jednání jak naše strana, tak vlastně druhá strana nebyla z nějakého důvodu vždy spokojená, ale aby Česká republika byla vnímána partnery jako spolehlivý - zahraničními partnery - tak nemůžeme jakkoliv zveřejnit detaily těchto návrhů. ***
