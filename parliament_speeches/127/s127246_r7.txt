File: s127246.htm
Anchor: r7
Date: 27. schůze, 21. ledna 2025
Speaker: Poslanec Vojtěch Munzar

Speech:
Poslanec Vojtěch Munzar: Děkuji za slovo, paní předsedající. Dámy a pánové, já rozhodně nechci extendovat debatu, protože minulost nezměníme. Musíme se dívat do budoucna, musíme zabezpečit pro naše hospodářství dostatek energie. Ale pokud tady paní Peštová říká tyhle věci, tak neříká celou pravdu a říká jenom půl. Fit for 55 nevznikl v roce 2023. Fit for 55 a jeho návrhy vznikly už v minulém volebním období, z pohledu České republiky. Já jsem tady osobně v minulém volebním období navrhoval, aby se zařadilo projednávání Fit for 55, abychom stejně jako tehdy Senát tady dávali žlutou kartu a vy jste to blokovali. Já to fakt nechci extendovat. Já jsem dokonce byl včera i pro ten váš návrh, hlasoval jsem pro, abychom si to tady mohli vyříkat. Jenomže přiznejme si, každý to budeme říkat ze svého pohledu. Pojďme se podívat do budoucna, jenom o to chci poprosit. Děkuji.

