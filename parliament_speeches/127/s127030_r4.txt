File: s127030.htm
Anchor: r4
Date: 27. schůze, 21. ledna 2025
Speaker: Poslanec Ivan Bartoš

Speech:
Poslanec Ivan Bartoš:: Prostřednictvím pana předsedajícího, já nevím, proč tady pan Havlíček něco blábolí o Antifě a o Rusku. Já jsem jako opoziční politik na těch jednáních byl, byl jsem na nich s vámi. Kroutil jste se tam jak... kroutil jste se tam: Ještě to není finálně rozhodnuto. My jsme se s bezpečnostními službami bavili tenkrát, ano, po kauze Vrbětice, už prostě nebyla jiná možnost než z toho vycouvat, ale držení Číny a Ruska v tom tendru - na těch jednáních jsem, pane Havlíčku, s vámi byl několikrát, tak já nevím, když tady zase někoho shazujete: Nastudujte si to. Myslím, že tady je nemálo kolegů v sále, kteří byli i v minulé Poslanecké sněmovně. Pan ministr Stanjura tady není, pan premiér tady není. My jsme s vámi na těch jednáních seděli, a nejen se šéfem třeba BIS, ale i dalšími, a bezpečnostní komunitu jsme měli jako konzultanti. Byl tam i pan premiér Babiš, který chodil na ta jednání, probíhalo to tady ve Sněmovně. Tak jenom nepleťte do toho věci, které s tím nesouvisí, a navíc nejsou pravda. My jsme se tomu velmi věnovali a to vám asi nikdo neodpáře.

