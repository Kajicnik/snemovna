File: s127029.htm
Anchor: r6
Date: 27. schůze, 21. ledna 2025
Speaker: Poslanec Ivan Bartoš

Speech:
Poslanec Ivan Bartoš:: Děkuji za slovo, pane předsedající. Dobrý večer, dámy a pánové, než vystoupím s meritem svého příspěvku, možná bych chtěl vaším prostřednictvím zareagovat na své předřečníky, ať už na pana poslance Králíčka, či na pana poslance Adamce, který byl zpravodajem výboru.
My jsme měli možnost řešit tuto věc jak se zástupci státních institucí, tak i se zástupci trhu, zejména v oblasti ICT a telekomunikací, a já bych byl velmi opatrný v přístupu, jakým rámujeme činnost NÚKIBu, kdy v nějakou chvíli o nich nehovoříme už jako o odbornících, ale jako o úřednících. Já si nemyslím, že NÚKIB, který svojí kompetencí spadá pod premiéra České republiky, je nějaký řekněme běžný úřad, kde svévolně se máchá razítky, i když samozřejmě k některým procesům, které na NÚKIBu probíhají, mám i já své výhrady - jsou dlouhé certifikace cloudových služeb, jsou přehnaně byrokratické - ale byl bych velmi opatrný. Když se řekne úředník, člověk si představí, že to je někdo, kdo máchá razítkem. Tak toto v tom případě NÚKIBu bych byl opatrný v tom, jak je nazýváme. ***
