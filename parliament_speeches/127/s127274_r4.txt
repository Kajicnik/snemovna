File: s127274.htm
Anchor: r4
Date: 27. schůze, 21. ledna 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Děkuju. Já začnu od konce. Já jsem tady dal jasný výčet a ten zákon to obsahuje, jasný výčet konkrétních pozic. Já opravdu netuším, kdo z poslanců, senátorů má jaké životní příběhy. Nezkoumal jsem to nikdy do detailu, neznám ani příběhy jejich rodičů. Takže toto je věc opravdu Ústavu pro studium totalitních režimů. My za MPSV a za Českou správu sociálního zabezpečení, my to nezkoumáme. My nemáme odborné kapacity, nemáme přístupy do archivů, toto je práce Ústavu pro studium totalitních režimů. Já tedy předpokládám, že funguje režim "padni komu padni". Ten člověk má možnost se odvolat, může tam být přezkum, jestli opravdu argumenty a fakta, která proti němu svědčí, jsou relevantní, a případně se ten člověk může bránit soudní cestou, pokud by měl pocit, že důkazní dokumenty o jeho činnosti nejsou v rozporu s jeho přesvědčením a jeho předchozím konáním.
A já nehodnotím, jestli někdo ze soudců současného systému byl před rokem 1989 členem KSČ, samozřejmě, určitě takoví tady stále jsou v soudní soustavě, nicméně předpokládám, že tady prostě postupují podle platné právní úpravy, a my si samozřejmě - respektive Ústav pro studium totalitních režimů musí být schopen obhájit své rozhodnutí případně u soudu.
Takže já věřím, že tady ten krok je podložen opravdu fakty, právní úpravou, a nemyslím si ani, že by bylo možné obhájit nějakými argumenty v případě podání žaloby k Ústavnímu soudu, že tento krok je nepřiměřený a je neústavní vůči těmto osobám.

