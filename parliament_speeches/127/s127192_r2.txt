File: s127192.htm
Anchor: r2
Date: 27. schůze, 21. ledna 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, pane místopředsedo. Pane poslanče Zuno, vaším prostřednictvím, proč jste tedy nedali nějaké omezení věku? Vy jste to teď přetočil na lidi dvacet osm, ale já mluvím úplně vážně o lidech padesát pět plus, vždyť těch se to může týkat taky. Vy jste to teď natočil na dvacet osm let. Ano, je to rozmezí, ale jsou tam ty ohrožené skupiny. Proč jste to tedy nějak neomezili?
Ta paní se mě ptala - vy jste na to neodpověděl - ona má smlouvu, úvěr na to, že když dostane výpověď pro nadbytečnost, a já se vás...
Ještě jedna odpověď mně chybí, nechci tady se s vámi dohadovat. Budu tam mít výpověď bez udání důvodu, chci to dát k soudu, o co se... Co tam budu říkat? Proč jsem dostala výpověď, bez udání důvodu? Jak se budu bránit?
Vy opravdu... Už vím, odkud jste, jste z Prahy. No, já jsem z Libereckého kraje. Tak třeba Desná, Harrachov, takové vesničky, mají tam dílny, v šedesáti dostane výpověď... To se to Pražákům jezdí metrem, nám tam jede autobus třeba jenom dvakrát za den. (Potlesk.)

