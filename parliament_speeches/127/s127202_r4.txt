File: s127202.htm
Anchor: r4
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher: Děkuji, pane místopředsedo. Já budu reagovat na svou ctěnou kolegyni - mám to padni komu padni - vaším prostřednictvím, ideální stav by byl, kdybychom... My jsme o tom uvažovali jako pražští poslanci, že bychom tam dali toho víc: zkoušku z jazyka, z místopisu, protože když vidíte praxi, tak ten člověk kouká do navigace, místo aby koukal na dopravu... Navigace má být podpůrná záležitost, ne že člověk na to kouká jak na obrazovku, aby vůbec trefil z bodu A do bodu B, ale v momentě, kdy to tady dáme, tak nám - zejména ze severní Moravy, Zuzano - řeknete, že tady zase řešíme pražské problémy, takže jsme šli minimalistickou variantou. Tři věci prošly v hospodářském výboru, ty jsou součást toho tisku. To je jediné, co tam neprošlo. Já nemám problém s tím, určitě i kolegyně Zajíčková, že bychom to rozšířili, ale pak nemůže znít to, že tady řešíme problém Prahy. Já pak o tom chci mluvit, až budu na řadě. Prostě když nám najdete jiný recept, jak to máme změnit, tu situaci, aniž bychom měnili zákon, tak sem s tím, ale to, že to teďka v tuhletu chvíli se týká zejména Prahy, je... Prostě takhle to je, s tím nic neuděláme. My sem přicházíme s touto minimalistickou - to se asi shodneme, i pan primátor je tady - změnou.
To samé je u Airbnb. Tam já taky tady buším na dveře furt dokola a zase je to nějaká minimalistická verze.

