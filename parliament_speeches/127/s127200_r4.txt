File: s127200.htm
Anchor: r4
Date: 27. schůze, 21. ledna 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji panu ministrovi za reakci, nicméně pořád... Pokud dojde k poškození jednotky, je to složité, chápu, že jsou to technické závady na vozidle, na které upozorňoval pan ministr, jako je selhání brzd, ale ta představa, jak budou výrobci vozidel spolupracovat s orgány činnými v trestním řízení či dalšími orgány aktivně a dodávat podklady, že zrovna oni mohou za to, že to způsobilo auto svou konstrukční závadou, to si úplně nedokážu, pane ministře, představit. To opravdu se domnívám, že něco takového bychom měli taky prodiskutovat. Protože co se stane, když nám ta firma nedodá ty podklady, ty záznamy? Jednotka může být poškozena.
Prosím vás, nekruťte hlavou, ale je to pravda. Tady se jedná o životy, o škody. Tu se nejedná o nějaký majetek. Zdraví a životy. Tady se bavíme o tom, že při provozu na pozemních komunikacích dochází k dopravním nehodám a na dálnicích k dost závažným.
Možná by bylo ještě dobré se zabývat tím, že jenom z důvodové zprávy vyplývá, že se tak bude činit na dálnicích. To tam taky upozorňovalo ministerstvo. Děkuji.

