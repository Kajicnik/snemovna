File: s127266.htm
Anchor: r1
Date: 27. schůze, 21. ledna 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Děkuju moc. My jsme určitě připraveni se na to detailně i společně s Ministerstvem zdravotnictví podívat, udělat k tomu nějakou větší advokacii. Nicméně já chápu, že to je na první pohled pro někoho, kdo se na ten příběh dívá zvenčí, trošku složité. Ale opravdu je potřeba tady odlišovat, co je ta nemoc z povolání a omezení, díky kterému člověk následně případně má problém být pracovně aktivní. A pak je druhá věc, která souvisí třeba se změnou zdravotního stavu z důvodu třeba stárnutí člověka a nemoci, které přijdou například s věkem, a na to se potom v tom systému zase reaguje nějak jinak z hlediska potom případně invalidních důchodů a tak dále. Takže já chápu, že toto pro někoho je těžko pochopitelné, někdo by byl třeba rád, aby se to sčítalo, ale takto ty systémy nejsou nastaveny. Ale určitě se na to podíváme i z hlediska nějaké osvěty.

