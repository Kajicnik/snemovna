File: s127103.htm
Anchor: r4
Date: 27. schůze, 21. ledna 2025
Speaker: Poslanec Jiří Mašek

Speech:
Poslanec Jiří Mašek: Děkuji. Jenom na ctěného kolegu Exnera, vaším prostřednictvím. Tam u těch závěrů jsme to skutečně diskutovali stejně podrobně jako všechna doporučení. Podléhalo to nějakému vývoji. Mluvil tady o tom i ctěný kolega Koten, že jsme měli jeden z možných závěrů, že to nemělo vliv na události po zahájení střelby. A v těchhletěch intencích my jsme to také diskutovali. Potom tam dokonce vypadlo i slovíčko "zásadně" a výsledek byl, že to nemělo žádný vliv. Takže nezlobte se, definitivní hlasování potom bylo naprosto jednoznačné, my jsme to i zdůvodnili.
A teď ještě ke kolegovi Žáčkovi, který by snad chtěl zpochybnit to, jestli tady o tom vůbec legitimně mluvíme, o té naší oponentní zprávě. Já si myslím, že tady jde především o to, co se tehdy odehrálo, jestli tam byly nějaké nedostatky a jaké k nim přijmeme doporučení.

