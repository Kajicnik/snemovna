File: s127102.htm
Anchor: r6
Date: 27. schůze, 21. ledna 2025
Speaker: Poslanec Pavel Žáček

Speech:
Poslanec Pavel Žáček: Já děkuji za slovo. Já jsem se právě chtěl ujistit, nevím, jestli úplně můj předřečník Martin Exner na to odpověděl, zeptám se ještě když tak pana předsedy případně ctěných dvou členů komise, kteří dávali to minoritní votum, kdy to bylo vlastně předloženo, jestli až dneska, nebo jestli to bylo předloženo vedení Sněmovny zároveň s tou zprávou? Myslím si, že zde bylo několikrát zdůrazněna velmi důležitá věc, že musíme hlídat procedury. Čili chtěl bych se zeptat, jestli vlastně komise to minoritní votum dostala s námi až dneska, nebo jestli bylo stejně tak jako ta zpráva komise předloženo v tom termínu Sněmovny, než vedení Sněmovny rozhodlo, že to dneska budeme projednávat? Myslím si, že to je důležité. Děkuji moc.

