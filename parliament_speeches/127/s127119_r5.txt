File: s127119.htm
Anchor: r5
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji za slovo, pane předsedající. Vážený pane ministře, bohužel nepřítomný - i ti přítomní ministři samozřejmě, platí to i pro pana ministra Rakušana - přeji hezký den všem, kteří zde vydrželi takto dlouho. Já bych se rád zeptal pana ministra zahraničních věcí, zda tedy i nějaké peníze z té kampaně 34 milionů, kterou tedy vláda vysílá nějakou demokracii do světa, tak zda tedy bude použita například při korespondenčních volbách v zahraničí. Chtěl jsem se také zeptat, jakým způsobem jsou připraveny korespondenční volby pro lidi, kteří jsou tedy v zahraničí.
Dále jsem se chtěl zeptat, protože vzhledem k tomu, že na Slovensku momentálně probíhají nějaké informace ohledně připravovaného státního převratu - Majdanu nebo jak tomu říct - a informace od Slovenské informační služby, které byly zmíněny na tiskové konferenci premiéra, dokonce říkají, že nějaké zbraně se dostávají na území Slovenska z Ukrajiny a že pravděpodobně ti, kteří připravují tady tu událost na Slovensku, že je mají odtud. Tak bych se chtěl zeptat, zda Ministerstvo zahraničních věcí monitoruje tady ty věci také a zda tedy nehrozí, že nakonec ty zbraně se můžou dostat i na území České republiky. Protože jak víme, tak mezi Českou a Slovenskou republikou neprobíhají žádné hlídky policie, je to pouze namátkové, takže to nebezpečí tady může reálně hrozit. Je to tedy i výzva pro nějaké konání pro to, aby se to tedy zjistilo. Moc děkuji za písemnou odpověď.

