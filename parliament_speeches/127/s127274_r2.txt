File: s127274.htm
Anchor: r2
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Já jsem zachytil ve vaší odpovědi, pane ministře, že to v podstatě bude platit pro lidi, kteří odešli tedy k roku 1989. Ale jak to tedy dopadne s těmi, kteří neodešli a pokračovali dál v bezpečnostních sborech? To je jedna věc.
Další věc je: vy jste tady zmínil možnost napadení u Ústavního soudu. No, ono ti lidé, kteří jsou na soudech, tak mnohdy v bývalém režimu byli také soudci. Takže to by mě celkem zajímalo.
A další dotaz je, zda to tedy bude platit skutečně bez jakékoliv výjimky, zda tedy ti lidé, kteří byli rozvědčíci a jsou na jakkoliv vysokých místech - nebo zda to mohou být i lidé - nebo rodiče, například, některých poslanců tady v Poslanecké ctěné Sněmovně, tak jak se k tomu bude tedy přistupovat? Zda tedy úplně rovným metrem, anebo někteří se vynechají? Děkuji.

