File: s127232.htm
Anchor: r1
Date: 27. schůze, 21. ledna 2025
Speaker: Poslanec Martin Kolovratník

Speech:
Poslanec Martin Kolovratník: Děkuji za slovo. Dobré dopoledne. No, my vytrváme! My tady budeme do konce volebního období každý čtvrtek v 9 hodin, my tady budeme a budeme se ptát. A budeme na sítě a na internet dávat a říkat, jak se staví tato vládní koalice k opozici, jak se staví k opoziční práci. Já tady mám dneska možná deset, dvanáct interpelací. Paní Černochová se mi už asi přes rok vyhýbá v debatě tady o tom, jak vystupuje, jak poškozuje zahraniční politiku. Pan premiér Fiala před týdnem tady reakci na paní předsedkyni Schillerovou zneužil k marketingu o tom, co všechno skvěle dělá. A když tedy chceme říct, že nesouhlasíme, tak vy se ani nepřihlásíte, abychom nebyli usnášeníschopní. Taková je vaše odvaha tady hlasovat, respektive nehlasovat? Tohle je, vážení občané, vizitka práce této koalice. Nechodí do práce a bojí se opozice. (Potlesk poslanců hnutí ANO).
Ale jak jsem řekl, my tady budeme, my vytrváme. No a protože v tomto případě - u tisku 864 je to nemlich to samé, tak navrhuji i u této interpelace její přerušení do přítomnosti váženého pana ministra Stanjury. Pokud ještě bude ve funkci, určitě se s ním tady rád uvidím. Takže prosím hlasovat o přerušení. Děkuji.

