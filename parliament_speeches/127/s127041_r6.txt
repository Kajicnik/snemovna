File: s127041.htm
Anchor: r6
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Já bych tady rád načetl dva pozměňovací návrhy, které jsem si k tomuto sněmovnímu tisku představil (připravil?). Je to tedy o tom, že § 3 odst. 3 písm. b) se vypouští a dále § 11, 12, 13 jako celek se vypouštějí. V § 14 odst. 1 ve větě první se vypouští slova "a registrovaná třetí osoba", dále v § 15 písm. a) se vypouští "a registrovaných třetích osob", dále v § 15 písm. b) se body 5, 6 a 7 vypouštějí, v § 15 se písm. c) vypouští, dále v § 16 odst. 1 písm. b) se mění na "se v rozporu s § 3 odst. 3 písm. a) účastní volební kampaně" a dále v § 16 odst. 1 písm. f) se vypouští "v § 16 odst. 3 se vypouští".
Nyní to tedy odůvodním. Předložený pozměňovací návrh vrací předloženému návrhu smysl zákona. Je třeba přivítat jak snahu o prosazení civilizovaných forem volební kampaně tak, že zjevné lži budou postaveny mimo zákon a sankcionovány, tak i snahu o limitování nákladů na volební kampaň i snahu o zmaření manipulace voleb použitím prostředků s mnohdy nejasným původem, třeba i v zahraničí, popřípadě v daňovém ráji. Bohužel náznak této snahy byl marginalizován návrhem na možnost registrace třetích osob, kdy jakékoliv snahy o limitování výdajů na volební kampaň a transparentnost finančních zdrojů jsou tak eliminovány a v podstatě ty finanční prostředky, které by se tímto způsobem daly na volební kampaň získat, by mohly být několikanásobné, to co v současnosti je uvedeno.
Dále bych načetl druhý pozměňovací návrh, kdy v § 11 odst. 1 písm. g) se doplňují slova "nevládní nestátní nezisková organizace", v odst. 1 písm. i) se vypouští slova "jiného členského státu Evropské unie" a dále v odst. 1 písm. o) nově zní: "fyzická osoba, která je občanem jiného státu než pouze České republiky".
Nyní dovolte, abych to odůvodnil. Cílem tohoto návrhu je zamezit ovlivnění voleb prostředky z netransparentních zdrojů. Ještě bych to rozšířil, tento tisk, o návrh mininovely trestního zákoníku, tedy zákona (č.) 40/2009 Sb. a zákona č. 418/2011 Sb., takzvaně TOPO. Nově by se tedy tam zařadil § 212a, který by se jmenoval "volební podvod". Za prvé, kdo jako kandidát v rámci volební kampaně uvede nepravdivé nebo hrubě zkreslené údaje, podstatné údaje zamlčí nebo voličům v rámci volební kampaně dané závazky nesplní, bude potrestán odnětím svobody na 2 léta až 8 let a zákazem činnosti. Za druhé, stejně bude potrestán ten, kdo nakládá s prostředky, které jsou předmětem zvláštní regulace, tedy viz odkaz na zákon o volebních kampaních, nejméně ve značném rozsahu. Bod 3, příprava je trestná. Novela zákona č. 418/2011 Sb., tedy trestní odpovědnost právnických osob, tedy politických stran a hnutí. ***
