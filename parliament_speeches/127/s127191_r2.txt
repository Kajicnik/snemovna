File: s127191.htm
Anchor: r2
Date: 27. schůze, 21. ledna 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, pane místopředsedo. Rychle, asi se na nás nějací občané dívají, tak já nemůžu k panu ministrovi. Tak, prostřednictvím vaším, pane poslanče Zuno, tady mi píše paní: "Dobrý den, měla bych dotaz. Mám pojištění úvěru na ztrátu zaměstnání, ale musí být výpověď z důvodu nadbytečnosti, tak jak to pak budou řešit, pokud neznám důvod?" Takže to je jeden, tady se na nás dívají, takže budu moc ráda, když dostanu výpověď bez udání důvodu. Za druhé s tím souvisí, jak se budu bránit potom někde, když tam nemám uveden důvod, čím se budu bránit? Už jsem dostala výpověď a já nevím proč.
Nasadil jste tomu korunu. V šedesáti letech změnit bydliště a hledat si práci někde jinde, v jiném rezortu, v šedesáti letech, někde z vesnice? No, vy jste se snad zbláznil! Kde žijete? Jeďte na to, já nevím, jestli jste z města nebo z nějaké vesnice, prosím vás, jeďte se někam zeptat, kde tam mají nějakou dílnu a bude dojíždět padesát kilometrů nebo se přestěhuje, prodá barák po padesáti letech, kde žije, a přestěhuje se za prací v šedesáti letech. Děkuju.

