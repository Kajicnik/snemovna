File: s127168.htm
Anchor: r9
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher: Děkuji, paní místopředsedkyně. Já budu mít tři body, i přesto si myslím, že se vejdu do pěti minut, i kdybych měl mluvit třikrát pět minut, takže mě určitě na konci pochválíte, doufám.
První je, že bych rád předřadil, abychom tady vedli debatu - já jsem vám slíbil, že to budu nepravidelně opakovat až do voleb - ohledně tématu krátkodobého ubytování, neboli pro ty, co nevědí, tak se to tedy říká občas nepřesně zkratkou Airbnb. Je to tisk761, novela o podmínkách podnikání v oblasti cestovního ruchu. Tak bych to poprosil nějak předřadit dopředu - já pak na konci řeknu jak - abychom se o tom konečně začali bavit.
Stejně tak bych poprosil zařadit tisk41, což je změna živnostenského zákoníku, s kterým jsem tady - jak podle toho čísla vidíte - přišel na základě pověření z pražského zastupitelstva už na začátku tohoto volebního období. Princip je stejný, je to řešení krátkodobého ubytování, v tomhle případě pověření, aby si to ty obce mohly na svém území regulovat samy, což dneska nemůžou.
Rozumím tomu, že se to bude týkat Prahy 1, Prahy 2, paní ministryně, možná části Karlových Varů, možná Českého Krumlova. Tím to končí. ***
