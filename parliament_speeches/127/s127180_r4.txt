File: s127180.htm
Anchor: r4
Date: 27. schůze, 21. ledna 2025
Speaker: Poslanec Milan Brázdil

Speech:
Poslanec Milan Brázdil: Děkuji, dobrý večer. My se točíme v kruhu, ale na pana Haase, prostřednictvím vás, pane předsedající, urážlivé... To, co urazí vás, třeba neurazí mě, ale bude to posuzovat třetí, který bude říkat: Jo, to bylo urážlivé. Tož není toto kocourkov? Navíc to jsou termíny tak vágní, takové... Co uráží a co je hrubě uráží, tak co už vůbec, co je informace a co je dezinformace, co je lživá informace, co je záměrná lživá informace... Proboha, čeština je velmi bohatá. To všecko je tak na vodě. Tak není nakonec lepší nechat to být, plynout? Každý se s tím vypořádá nějak, i ten volič, i ten, kdo je tedy uražen, nebo není uražen, a dokonce ho to pochválí, protože se cítí takový tvrdý chlap. Já nevím. Já bych toto... Pak ještě to bude někdo rozhodovat, tož ten bude mít ještě čtvrtý nebo pátý v pořadí názor. Nevím, jestli to je dobře. Vidíte, už jenom tím, jak o tom diskutujeme... Ještě to nezačalo, to ještě vlastně nikdo to ani nezačal posuzovat, ale už diskutujeme nad tím, jestli to vůbec je možné posoudit, jestli to vůbec má někdo, nějaký úřad v rukách schopnost to posoudit. Za mě ne.

