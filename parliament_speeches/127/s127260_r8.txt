File: s127260.htm
Anchor: r8
Date: 27. schůze, 21. ledna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Vážená paní předsedkyně, škoda, že jste nebyla přítomna na minulých interpelacích minulý týden. To byste věděla, že stejnou otázku, a vy to určitě víte, to tady jenom tak hrajete, mně pokládal váš kolega, pan poslanec Lang.
Pokládám trošku za zvláštní, já jsem třeba minulý týden tady strávil dvě hodiny odpovídáním na vaši interpelaci, takže mně tady nevykládejte, že mě konečně vidíte, to tady hrajete pro publikum, ale prostě to není pravda. Já tady jsem a odpovídám na vaše otázky a odpovídám na ně docela rád.
Minule jsem velmi podrobně odpověděl vašemu kolegovi, panu poslanci Langovi. A pokud je mi známo, tak mezi minulým čtvrtkem a dnešním dnem se neobjevily žádné nové informace, ony se ani žádné nové informace objevit nemohou. Takže nevím, proč se mě na to znovu ptáte, respektive to tuším. Je vaším zbožným přáním, aby tohle byla nějaká kauza a zakryla kauzy, které jsou kolem vás, respektive vašeho předsedy. Ale to se vám určitě nepodaří. Tak já věřím, že tady, když teď zopakuji, co jsem minulý týden říkal vašemu panu kolegovi poslanci, takže nás budou poslouchat i ostatní poslanci z hnutí ANO. A že se nebudou muset příště, přespříště ptát na totéž a že nebudou očekávat, že k pět let staré kauze, o které jsem veřejnosti řekl úplně všechno, i médiím, tak že se tam objeví něco nového. ***
