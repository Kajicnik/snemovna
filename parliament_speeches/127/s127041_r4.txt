File: s127041.htm
Anchor: r4
Date: 27. schůze, 21. ledna 2025
Speaker: Poslankyně Iveta Štefanová

Speech:
Poslankyně Iveta Štefanová: Děkuji za slovo, vážený pane předsedající, vážené kolegyně, kolegové, dovolte mi, abych zde představila svůj pozměňovací návrh. Já tam shledávám v tom návrhu nějaké nedostatky. V podstatě o tom samém už tady hovořil přede mnou kolega Vondráček, vaším prostřednictvím, nicméně to tu ještě v krátkosti zmíním za sebe v podstatě proto, abych dodržela svoji povinnost odůvodnit podaný pozměňovací návrh. Jak už tady zaznělo, ten návrh zákona obsahuje ustanovení o tom, že ve volební kampani by neměl, nesměl být použit proti kandidující volební straně nebo kandidátovi informace nepravdivá nebo urážlivá.
Toto ustanovení ale vnímám jako riskantní, neboť neobsahuje definici těchto v podstatě subjektivních pojmů a navíc má být jeho výkladem pověřen Úřad pro dohled nad hospodařením politických stran a hnutí. Ten bohužel ale nelze považovat za zcela nezávislý a nestranný subjekt. Je to nejen z důvodu toho, že jeho členové jsou voleni parlamentem, nejedná se tedy o zcela apolitický orgán a může být teoreticky nakloněn vládní většině. Toto ustanovení tedy může vést k dalšímu posílení pravomocí úřadu pro dohled a je zde riziko jeho zneužití a zneužití takového ustanovení zákona k diskriminaci nepohodlných politických uskupení. Z tohoto důvodu navrhuji, aby ustanovení v § 3 odst. 2 zákona o volebních kampaních se odstranil a další odstavce se přečíslovaly. Ke svému pozměňovacím návrhu se následně přihlásím v podrobné rozpravě. Děkuji za pozornost.

