File: s127258.htm
Anchor: r4
Date: 27. schůze, 21. ledna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Je potřeba říct, že už určitý seznam osob existuje. Pokud jde o to rozšíření, které jsme tady provedli, tak já vám ještě doplním konkrétnější údaje. Týká se to podplukovníků a majorů Sboru národní bezpečnosti a pohraniční stráže, kteří skončili službu do 31. prosince 1989. Týká se to náčelníků správ StB, krajských správ SNB, případně útvarů jím na roveň postavených, týká se to náčelníků okresní správy Sboru národní bezpečnosti, náčelníků oddělení StB a vysunutých pracovišť krajských správ StB v okresech, a náčelníků a zástupců jednotlivých zpráv SNB a jejich předchůdců. Týká se to náčelníků oborů na jednotlivých správách SNB a správách StB, krajských správ SNB a jejich předchůdců. Pokud jde o pohraniční stráže, tak se to týká náčelníků pohraničních brigád, náčelníků štábu brigád, velitelů praporů a zástupců pro věci politické .Týká se to také velitelů a náčelníků velitelství pohraniční stráže a vnitřní stráže, a hlavní správy pohraniční stráže, ochrany státních hranic a jejich zástupců pro věci politické, kromě těch funkcionářů, o kterých jsem mluvil ve své předcházející odpovědi. Pokud máte dotaz úplně na nějakou konkrétní funkci, určitě lze na to najít odpověď a poskytne vám ji pan ministr práce a sociální věcí.

