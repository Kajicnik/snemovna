File: s127103.htm
Anchor: r10
Date: 27. schůze, 21. ledna 2025
Speaker: Poslanec Pavel Žáček

Speech:
Poslanec Pavel Žáček: Děkuju za slovo. Vaším prostřednictvím, paní předsedkyně, bych si dovolil reagovat na pana kolegu Maška. Rozhodně nezpochybňuji právo na to, dát minoritní zprávu. Naprosto souhlasím, co zde bylo od začátku řečeno, považuji to za demokratické právo v podstatě každého člena Poslanecké sněmovny, možná v každé situaci, kde rozhodujeme jako kolektiv.
Ale chtěl jsem se jenom ujistit, jestli byla vložena dneska, nebo byla zpracována a předána vedení Sněmovny v té době, kdy byla předána ta závěrečná zpráva, tak jako tomu je v případech třeba například na našem výboru nebo na výborech obecně nebo na komisích, kdy je zpracováváno minoritní votum a je předloženo k té finální verzi zápisu v té chvíli, kdy se ten zápis předkládá. To si myslím, že je velmi důležitá procedura.
Jinak do vaší diskuse jako nečlen té komise, když si tady vyjasňujete některé pozice průběžně, jak se měnily, jak se vyvíjely, tak samozřejmě zasahovat nemohu a zasahovat nechci. Děkuji.

