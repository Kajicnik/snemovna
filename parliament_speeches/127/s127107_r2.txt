File: s127107.htm
Anchor: r2
Date: 27. schůze, 21. ledna 2025
Speaker: Poslankyně Lucie Šafránková

Speech:
Poslankyně Lucie Šafránková: Pane premiére. Podraz to je a za tím si stojím. Těch debat, kterých proběhlo v mediálním prostoru nad tímto tématem, byla celá řada. I z vašich úst tady jasně padalo, že ty náročné profese v kategorii tři tam budou jasně zařazené, abyste na poslední chvíli, přes noc sem podali tento návrh, a prakticky asi nevíte vůbec, co děláte. Vaše vláda jednoznačně neví, co dělá, protože to měníte častěji než svoje vlastní ponožky. Co se týká toho vašeho návrhu, kterým to má kompenzovat, tak já vám řeknu, o co tady jde. Jde tady pouze o to, že vy dáváte na rozloučenou takový dáreček do soukromých penzijních fondů. No, o nic jiného tady nejde. Těm zaměstnancům to absolutně nepomůže, oni aby mohli jít do předdůchodu o pět let dříve podle stávajících pravidel penzijního spoření, tak by museli mít naspořeno alespoň necelých 800 000 korun.
Tak mi řekněte, kolik lidí na to dosáhne? Prakticky na to nedosáhne nikdo. (Předsedající: Čas.) A co starší zaměstnanci, kterým je dneska padesát let? No, nic.

