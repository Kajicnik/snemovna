File: s127240.htm
Anchor: r2
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo, paní předsedkyně. Vážené kolegyně, vážení kolegové, já budu reagovat ještě na ten dotaz, co tady zazněl, co s tou policií? NCOZ to vyšetřuje a víc to nemůžu komentovat. To jste asi čekali, tuhle odpověď. To má asi svoje důvody, že ano?
Ale zase zpátky k tomu našemu příběhu. Takže zase jsme to tady slyšeli. Paní Dostálová z ANO měla pana Šteffela z Dozimetru na ministerstvu. Paní Vildumetzová z ANO měla auto pana Nemraha z Dozimetru a jezdila v něm kampaň, měla ho za svědka na svatbě, ale za všechno, co se dělo v Praze, můžou Piráti, kteří byli jediní, kdo s tím bojoval. Vy nám říkáte, že jsme měli odstoupit, že jsme měli rezignovat z vedení Prahy? Vždyť my jsme přece do toho nešli a nekandidovali, abychom při takovýchhle věcech, kdy vidíme, že tam jsou zločinci, kteří tam tajně něco dělají, a pak to vyjde najevo, abychom utekli od té zodpovědnosti a nechali tam ty zločince, aby zametli všechny stopy a rozkradli to tam? Co to je za logiku? My jsme tam šli, abychom bojovali za občany. A to je to, co tam Zdeněk Hřib dělá.
Takže já myslím, že je naprosto správně, že v té koalici zůstal a že udělal maximum pro to a že se mu to podaří, aby vyměnil vedení toho Dopravního podniku, aby ti lidé, kteří se na tom podíleli, tak šli do háje, a ne, aby tam někdo vykládal, že mají ještě dostat zlaté padáky - ti, kteří se na tom podíleli. To je úplně šílené!
A pokud jde o to, jestli znovu budeme vládnout, nebudeme vládnout. Vždyť o tom rozhodují lidé, o tom rozhodují voliči. A nikdo neví, jak to dopadne. Ale stejně jako se Pirátská strana změnila po tom, co Piráti skončili ve vládě, měníme se i se Zdeňkem Hřibem, tak stejně tak se musí změnit i ty ostatní politické strany (Předsedající: Čas!) a vyřešit si svoje problémy.

