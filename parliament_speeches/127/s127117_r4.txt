File: s127117.htm
Anchor: r4
Date: 27. schůze, 21. ledna 2025
Speaker: Poslankyně Marie Pošarová

Speech:
Poslankyně Marie Pošarová: Děkuji za slovo. Mám dotaz na pana ministra, jakým způsobem chce řešit u nás bytovou politiku? Protože jak víme, tak poptávka je větší než samozřejmě je počet dostupných bytů. Hovořím o městských a obecních bytech, protože bohužel je jich málo, chybí, a když to srovnám s výstavbou městských obecních bytů v Rakousku, kde každý rok přibude 60 000 nových bytů, u nás hovořím třeba o pár stovkách, možná pár tisících, ale převážně to staví samozřejmě developeři a nestaví to města, nestaví to obce. Jakým způsobem to plánujete řešit? Jestli máte do budoucna nějaký plán? Děkuji.

