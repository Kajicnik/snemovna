File: s127264.htm
Anchor: r6
Date: 27. schůze, 21. ledna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Za prvé, první fáze kampaně Česko informuje I probíhala od července 2023 do prosince 2023 s rozpočtem 21 milionů korun, tak ať si každý spočítá, kdo kde byl a kdo kde nebyl.
Já už jsem odpověděl minule, že v systému je - a popisoval jsem to, jak ten systém funguje - kvalifikováno 13 subjektů a do tohoto kola, do tohoto kola se kvalifikoval nebo se přihlásil jeden uchazeč. 13 subjektů je kvalifikováno, jeden se přihlásil. Nepleťme si taky nákup mediálního prostoru s kreativní prací, to jsou různé věci.
Minule podalo víc subjektů, podaly tři, tentokrát podal jeden. Tak já nevím, jestli máme někoho nutit, aby podával návrh, nebo nepodával, to je prostě věc těch, kteří tam jsou. Ale kvalifikováno - a to jsem vám minule říkal, jako netvařte se, že jsem vám to neříkal - je 13 subjektů. A znovu opakuji, projekt Česko informuje tady je od roku 2023, to jsou prostě ověřitelná fakta. Tak to prostě neironizujme - někdy se přihlásí jeden, někdy se přihlásí tři, někdy se přihlásí pět, a to nijak nesnižuje kvalitu té soutěže. ***
