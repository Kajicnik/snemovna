File: s127270.htm
Anchor: r8
Date: 27. schůze, 21. ledna 2025
Speaker: Ministryně obrany ČR Jana Černochová

Speech:
Ministryně obrany ČR Jana Černochová: Vážený pane poslanče, paní předsedkyně, kolegové, ano, projekt pořízení nového hlavního bojového tanku Leopard 2A8 nebyl zastaven. Jednání s německou stranou pokračují, ale i v Německu samozřejmě mají před volbami, takže i vlastně ze strany německé jsou ty kroky zatím vedeny tak, že vlastně předpokládají nějaké termíny a předpokládají i nějaké zapojení dalších zemí, ale není úplně nic také stoprocentně ani z té jejich strany. A to je zcela legitimní, protože prostě volby jsou jak ve Spolkové republice, tak budou tady u nás.
Každopádně projekt je řízen v souladu s osvědčenými postupy projektového managementu a je zde zajištěna flexibilita a adaptabilita na případné změny. Počet tanků tohoto projektu je stejný, jak jste tady říkal i vy. K plnému optimálnímu zabezpečení požadované schopnosti pozemního vojska by mělo být 77 kusů v šesti modifikacích, jak bylo původně plánováno. ***
