File: s127046.htm
Anchor: r4
Date: 27. schůze, 21. ledna 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo, paní místopředsedkyně. Budeme postupovat v souladu s usnesením ústavně-právního výboru ze dne 7. listopadu 2024, který doporučil Poslanecké sněmovně hlasovat ve třetím čtení o návrzích v následujícím pořadí: za prvé návrhy legislativně technických úprav, ty jsem před chvílí načetl v rámci rozpravy; za druhé návrh A, to jsou návrhy opět spíše legislativně technické úpravy a je tam pozměňovací návrh můj, který se týká výkonu politických práv advokátů; poté budeme hlasovat návrh B, to je ten nejvíce skloňovaný pozměňovací návrh poslanců Blažka, Michálka, Ožanové a Válkové, o regulaci advokátních úschov; budeme dále hlasovat návrh C - opět můj - který se týká prohlídek u vstupu do soudních budov, aby mohli vstupovat i advokátní koncipienti mimo kontrolu detekčním rámem; nakonec za páté budeme hlasovat návrh jako celek.

