File: s127100.htm
Anchor: r4
Date: 27. schůze, 21. ledna 2025
Speaker: Poslanec Karel Haas

Speech:
Poslanec Karel Haas: Děkuju mnohokrát za slovo. Já podobně jako můj předřečník, předseda komise, zareaguju velmi věcně jenom na některá tvrzení a nazvu je tvrzení, která tady byla vyřčena, a jsou v rozporu s prokazatelnými fakty. Za prvé chci vyvrátit tvrzení, že o lustraci v centrálním registru zbraní požádali, a teď si tu před... ctihodného kolegu Maška, prostřednictvím paní předsedající, až Pražáci, až téměř hodinu po události.
O prověření pachatele v centrálním registru zbraní požádala středočeská policie. Výsledek byl vložen, té lustrace, že je držitelem střelných zbraní a osmi střelných zbraní v čase 13.20. První policisté se do budovy v Hostouni dostali v čase 12.46, probíhala tam obhlídka mrtvého těla, NVS, vytěžování osob a tak dále, a výsledek včetně položkových typů střelných zbraní byl vložen ve 13.30, čili nežádali ani Pražáci a nežádali hodinu poté. A co se týká vyžádání lokalizace mobilních telefonů, opět první vyžádání lokalizace mobilních telefonů bylo prostřednictvím národního operačního centra již ve 12.51, to znamená pět minut po vstupu prvních policistů do budovy rodinného domu v Hostouni s lokalizací Hostoun, Běloky, Dobrovíz. Další žádost proběhla ve 13.28. Výsledek té lokalizace ve 13.28. byl nezměněn, opět mobilní telefon pachatelé lokalizován v lokalitě Hostouň, Běloky, Dobrovíz.
Co se týká navolávání, telefonických hovorů, tak tady musím být opravdu úplně konkrétní. Z důkazů, z autentických hovorů v té době jednoznačně vyplývá, že navoláván pachatel byl až poté, kdy pyrotechnická služba Policie České republiky prohlásila za bezpečné to NVS umístěné v Hostouni, kde byl na vrchu umístěn mobilní telefon. Děkuju.

