File: s127040.htm
Anchor: r2
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji za slovo. No, tak já jsem tady teďka úplně u vytržení, protože to, co jsem tady slyšel o těch takzvaných fejkových účtech a co je potřeba udělat, aby se některé věci nezobrazovaly a aby se tedy zobrazoval jenom ten dovolený obsah, tak mně to připadá, jako že jsme se vrátili v té časové smyčce opravdu před rok 1989, kdy tedy v Rusku se dostal k moci Gorbačov a soudruzi tady v České republice nechtěli... Ti se těch tiskovin z Ruska tehdy tak báli, že se nesměli skutečně ani dovážet do České republiky, aby náhodou se tady nevědělo, co je to perestrojka.
No a když to tady teďka poslouchám z úst pana Michálka, vaším prostřednictvím, tak to je úplně stejné. Já jsem skutečně z toho úplně v šoku, protože ti, kteří tady podporovali to sdílení souborů, tak najednou říkají, že se mohou tedy jedině sdílet jako správné informace, nikoliv filmy a nikoliv další soubory, a že se to musí kontrolovat, jaký ten obsah ti lidé dostanou. Pro mě to je opravdu naprosto nepřijatelné. A stejně tak jako i západní tisková média se zabavovala na hranicích, tak aby se tady nikdo nic nedozvěděl, jak to je tedy na západ od nás před tím rokem 1989, tak teďka už to nelze, teďka je to globální věc, která se nedá zastavit podobně jako ty tiskoviny na hranicích. Teďka se tady vymýšlí takovýto zákon, který v podstatě bude dělat to samé. Fakt jsem z toho úplně vyřízený. Děkuju.

