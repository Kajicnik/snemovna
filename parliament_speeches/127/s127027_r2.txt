File: s127027.htm
Anchor: r2
Date: 27. schůze, 21. ledna 2025
Speaker: Poslankyně Helena Válková

Speech:
Poslankyně Helena Válková:: Děkuji. Možná je nebudu potřebovat, ale uvidíme.
Já jsem chtěla jenom říci, že mě překvapil tenhle pozměňovací návrh, ale příjemně teď, takže jsem ráda, že byl uplatněný, protože člověk by předpokládal, že tohle si rezort spravedlnosti pohlídá, protože jde o klíčovou profesi, a právě částečně je to takový dílek do mozaiky těch, kteří můžou preventivně zabránit tomu, aby se děti třeba sebepoškozovaly - nemluvím ani o ještě horších projevech sebedestrukce.
Myslím si, že je to ale současně i ukázka toho, že jsme tedy ve druhém čtení. Tenhle návrh nebyl projednán ústavně-právním výborem. Říkám, že ho vítám, nicméně je opět opožděně, na poslední chvíli. Díky bohu za něj, protože by nám něco uniklo, a jsem ráda, že paní poslankyně Decroix se toho ujala a to vyjádření získala v podobě, která byla zpracovatelná do pozměňovacího návrhu, který není důvod nepodpořit.
Takže, pane ministře, je škoda, že váš rezort spravedlnosti, příslušná legislativa... (Ministr reaguje z místa.) No, já věřím, že... vidíte, tak jako ono je to opravdu, pane místopředsedo... (Otáčí se na předsedajícího.) Dobře. Takže příslušná legislativa vám nenapověděla, že to, co udělala za vás paní poslankyně Decroix, jste mohli udělat i vy. Děkuji.

