File: s127254.htm
Anchor: r10
Date: 27. schůze, 21. ledna 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, pane předsedající. Vážený pane ministře, dámy a pánové. Problematika výzkumu, vývoje, inovací, transferu provází každou moderní společnost a je třeba tomu věnovat velkou pozornost to bezesporu. Problematika hodnocení vědy je velmi problematická a prochází také velkým vývojem. Mnohdy se schyluje k tomu, že tam je takové schématické zhodnocení podle třeba dosažení Hirschova indexu, to je to, co zmiňoval pan profesor Špičák, že někteří toho nedosahují a podobných věcí. Potom se zase dělá hodnocení podle toho, jak jsou rozděleny časopisy do různých kvartil nebo v současné době čtyř stupňů, čili v daném oboru, jestli tedy je to opravdu ten daný časopis. Každé toto hodnocení, a procházím tím téměř 40 let, má velké nedostatky, snaží se určitou objektivitu více či méně, která se buď více, či méně daří. Ale to, co si myslím, že je teda nedostatek, byť vítám tu iniciativu, velmi to vítám samozřejmě, je důraznější debata ještě předtím, než ten zákon sem přichází, protože není tam jasně podle mě propojení potřeby průmyslu a výzkumu a vývoje. I když jsou na tom lépe třeba než některé jiné obory. My velmi úzce spolupracujeme s Akademií věd vlastně v celém spektru od těch humanitních až po ty jiné. A tady se domnívám, že by bylo potřeba ještě předtím, než ten zákon sem přijde, tam probrat mnohé styčné body. Takže to se domnívám, že úplně není ještě připraveno k tomu, abychom o tom hovořili. Děkuji.

