File: s127184.htm
Anchor: r9
Date: 27. schůze, 21. ledna 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo. Snad to všechno přečtu správně. První můj pozměňovací návrh spíše technického rázu se týkal volebního účtu, kdy byla stanovena lhůta pro zřízení účtu. Je nahrán v systému pod číslem 5888 a zdůvodnil jsem ho již v obecné rozpravě.
Další pozměňovací návrh je nahraný pod číslem 5887 a doplňuje se tam termín kampaň objektivně způsobilá ovlivnit voliče. Opět jsem odůvodnění přednesl v první části svého vystoupení v obecné rozpravě.
Třetí pozměňovací návrh je 5886, taková, řekněme, přechodná varianta, kdy pouze vypouštím urážlivou informaci a ponechávám tu nepravdivou. To znamená, ten přestupek se zužuje. Pak mám pozměňovací... Bylo odůvodněno.
Poslední mám pozměňovací návrh 5898, který vypouští tu skutkovou podstatu nebo ten nový přestupek týkající se nepravdivé a urážlivé kampaně. Zůstává to jako soft law. Opět jsem podrobně... nebo odůvodnil v rámci obecné rozpravy. Děkuji za pozornost.

