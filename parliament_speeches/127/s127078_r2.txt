File: s127078.htm
Anchor: r2
Date: 27. schůze, 21. ledna 2025
Speaker: Poslanec Andrej Babiš

Speech:
Poslanec Andrej Babiš: Mě vždycky fascinuje, když tradiční politici - co pan ministr je - jak to překroutí. To je petice, pane ministře, proti tomu zákonu. (Ukazuje materiál.) Proti. Já jsem ji podepsal v Lysé nad Labem, tak neříkejte, že já zákon podporuju. Nepodporuju. (Ministr Výborný mluví mimo mikrofon.) K zákonu se vyjádří moji kolegové. Já za sebe říkám, že jsem proti tomu zákonu, myslivci jsou proti, tak neříkejte, že ten zákon podporuju.
No a k tomu norování, já to všechno vím, já jsem viděl ty záběry, jak ty chudinky lišky jsou v kleci, ti psi na ně dorážejí a ona v té kleci musí běžet do rohu a naráží a tak dále, takže já nevím, no tak ty psy naučíte něco jiného. Můžou hledat lanýže například. Já jsem byl v Itálii, jsem si pronajal, paní měla psa, 500 eur, našli jsme dva lanýže, jeden bílej a černej, ty si nechala a my jsme měli krásný zážitek. Já myslím, že o ty pejsky se postaráme.
Já jsem proti norování a vy ty lišky i tak zastřelíte nakonec, 80 000, je zastřelíte, tak proč ta mláďata tam má ten pes roztrhat?
Jsem proti tomu vašemu zákonu, pane ministře. (Potlesk.)

