File: s127053.htm
Anchor: r3
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo. Vážené dámy, vážení pánové, vážení občané, já si myslím že je potřeba jasně pojmenovat, co se tady právě dneska stalo. (Projevy nesouhlasu poslanců hnutí ANO 2011.) Poslanecká sněmovna hlasy ANO a ODS si zvýšila svoje limity pro veřejné zakázky na obcích, odmítli zvýšení transparence a odmítli, aby fungovala vymahatelná kontrola střetu zájmů. To se tady dneska stalo, takže příště, až pan premiér bude vystupovat o tom, jaký je největší bojovník proti agrofertizaci, tak všichni uvidí, jaká jednoznačná lež to byla, protože dneska se o tom hlasovalo a dneska to všechno potopili, akorát sami pro sebe si navýšili limity pro veřejné zakázky, stejně jako předtím si navýšili ty svoje platy.

