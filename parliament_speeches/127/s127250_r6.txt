File: s127250.htm
Anchor: r6
Date: 27. schůze, 21. ledna 2025
Speaker: Poslankyně Jarmila Levko

Speech:
Poslankyně Jarmila Levko: Děkuji za slovo, pane předsedající. Vláda předložila Sněmovně tento návrh zákona, kterým se mění některé zákony v souvislosti s přijetím zákona o řízení a kontrole veřejných financí, tedy toho předchozího tisku, dne 18. listopadu 2024 a téhož dne byl rozeslán poslancům jako sněmovní tisk856. Organizační výbor svým usnesením číslo 327 ze dne 20. listopadu 2024 doporučil návrh zákona zařadit do návrhu pořadu schůze Poslanecké sněmovny, navrhl rozpočtový výbor jako výbor garanční a určil mě zpravodajkou.
Jde tedy o úpravy, jak už tu zaznělo, v souvislosti s přijetím zákona o řízení a kontrole veřejných financí, předchozí tisk855, protože je nezbytné novelizovat příslušné právní předpisy, jichž se právní úprava dotýká. Jde například o zákony upravující rozpočtová pravidla, územní samosprávné celky nebo konkrétní typy orgánů veřejné správy. Změny zajišťují sjednocení terminologie, propojení odkazů, odstranění nadbytečných a obsoletních ustanovení, kontinuitu a přehlednost právního řádu. Děkuji za pozornost.

