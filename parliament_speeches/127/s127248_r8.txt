File: s127248.htm
Anchor: r8
Date: 27. schůze, 21. ledna 2025
Speaker: Poslanec Radek Vondráček

Speech:
Poslanec Radek Vondráček: Děkuji za faktickou poznámku. To je speciální disciplína, si po čtrnácti dnech nebo kolika vzpomenout, proč jsem se přihlásil k faktické poznámce. Ale jestli si dobře pamatuju, tak jsem upozorňoval na to, že nová administrativa Donalda Trumpa jde naprosto opačným směrem a to, co teď projednáváme, ať chcete, nebo nechcete, tak je o politické cenzuře v Evropské unii.
A vzhledem k tomu, že mezi prvním a druhým čtením došlo k vystoupení třeba majitele sociální sítě Facebook pana Zuckerberga, Elon Musk se vyjadřoval, myslím, jasně, den před projednáním vystoupil zástupce Googlu a všichni říkají, že nebudou respektovat nařízení DSA, které je harmonizováno právě tímto zákonem. Takže v tuto chvíli jdeme tady v Poslanecké sněmovně právě přímo proti našemu nejdůležitějšímu spojenci, jak tady poslouchám celou dobu, co tady docházím víc jak jedenáct let. Transatlantická vazba pro Českou republiku a její bezpečnostní řešení a všechno, nejdůležitější transatlantická vazba. ***
