File: s127267.htm
Anchor: r6
Date: 27. schůze, 21. ledna 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo. Já - to byl jeden z důvodů, proč jsem to navrhoval na pořad schůze, protože víceméně mám teď minutku, vy pak ještě dvě, a tam by to mohlo být velice rychle vyřešeno. Ale právě k tomu - asi jsem to nepochopil jenom já tak nějak trošku nešikovně nebo špatně, to vyjádření pana generála Řehky, protože nejenom já, jsme brali opravdu - nebo počítají s tím, že vznikne nějaký materiál. On by nemusel být obsáhlý - možná by to byla jedna A4, kdyby bylo 10 bodů v termínu - já nevím - do 31. května 2025 bude toto a tak dále, protože čas běží, čas nepracuje pro nás, protože máme konec ledna a už se nebavíme o horizontu pěti let do toho roku 2030, kdy ten cíl musíme splnit. Ano, samozřejmě novela dvěstědvacetjedničky, jasně, ale zase - to nebude teď hned, nebude to příští týden. I když to bude ve zkráceném, tak ono to nějaký čas potrvá, takže já nejsem moc spokojený s tím stavem a chápu, že vy taky ne. Jako teď co se týče tohoto. Děkuju.

