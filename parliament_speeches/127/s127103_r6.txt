File: s127103.htm
Anchor: r6
Date: 27. schůze, 21. ledna 2025
Speaker: Poslanec Michal Zuna

Speech:
Poslanec Michal Zuna: Děkuju za slovo, paní předsedkyně. Já jsem chtěl zareagovat na vystoupení paní poslankyně Válkové. Já se moc omlouvám, že se dostáváme tady do té roviny, ale já s tím nesouhlasím, protože vy jste zmínila, že vlastně v těch datech, která tady zmínil pan poslanec Exner, mezi 2. prosincem a 6. prosincem, že jste neměli k dispozici to znění. Vždyť my jsme přece postupovali odstavec po odstavci, ten jsme si postupně odsouhlasili. A i v návrhu, který byl odeslán panem poslancem Haasem 2. prosince, tak tyto odsouhlasené odstavce byly, stejně tak i v těch bodech 7 a 8. Takže říkat, že to, co jste poslali druhého, že s tím souhlasíte, abyste v horizontu několika hodin změnili to stanovisko nebo obrátili o 180 stupňů a vlastně začali tam hledat něco, co politicky zřejmě potřebujete, tak mně přijde nedůstojné celé tady té tragické události.

