File: s127106.htm
Anchor: r1
Date: 27. schůze, 21. ledna 2025
Speaker: Poslanec Vladimír Zlínský

Speech:
Poslanec Vladimír Zlínský: Vážená paní předsedající, děkuji za slovo. Já jsem tady zmínil, že ty studie, které se prováděly, jsou poměrně recentní, ty jsou z roku 2023 a 2024, a jde o to, že ty studie použily poměrně nové metody, které nepotvrdily to, že kontaminace použitých vakcín byla nízká - ale naopak zjistili, že ta kontaminace byla několikanásobně - až pětsetkrát - větší a hlavně se to týkalo některých šarží. Takže mně jde o to, jestli tedy skutečně reálně to bylo tak, že všechny šarže byly v pořádku z hlediska tady tohoto, jestli byly použity ty nové metody a jestli tedy se počítá s tím, že se to nějakým způsobem zpětně ještě došetří pomocí těch nových metod?

