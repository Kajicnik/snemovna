File: s127241.htm
Anchor: r2
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher: Děkuju. Já už to ukončím. Kolega Michálek dokončí vždycky faktickou a pak už se rovnou přihlásí na novou, aniž by věděl, jestli na něj někdo bude reagovat, protože vy jste ho četla už předtím, ještě v momentě, kdy on tady sotva domluvil a už je přihlášen znovu. No to je jedno, to je jeho věc.
Ale já bych to chtěl jenom zrekapitulovat. Takže prosím pěkně Piráti při vší veškeré úctě v Praze vládnou dvě volební období, na celostátní úrovni vládli tři a půl roku. Přesto za všechny věci, i tam, kde oni za to nesli nějakou politickou odpovědnost, tak za to můžou, jsme slyšeli: TOP 09, paní předsedkyně, to se týká vás, vy jste z TOP 09, TOP 09 za to může, STAN, teďka ODS prostřednictvím Zdeňka Zajíčka, samozřejmě ANO, to jsem si nechal nakonec jako třešničku, ANO. A vlastně jediný, kdo za to nemůže, jsou Piráti, byť tady v Praze druhé volební období a tady do října vládli. A oni to odhalují. Na celostátní úrovni to odhalují z pozice opozice nově, a ta světová rarita je, že v Praze to odhalují z pozice toho, kdo vládne a může to ovlivnit. To je neuvěřitelné. To je neuvěřitelné. Vy si špatně vyberete lidi a pak se rozčilujete na opozici, že jste si v Praze špatně vybrali lidi; od generálního ředitele Dopravního podniku přes ředitele Úřadu. To opravdu je pikantnost. Já jsem sem Prahu nezatáhl, kdyby tady kolega Michálek ve své chabé obraně nezačal tady tahat Janu Vildumetzovou v rámci Dozimetru kvůli nějaké jedné fotce, ale zapomněl, že Zdeněk Hřib se tisíckrát fotil s Petrem Hlubučkem. Jo? Tak to je potřeba furt připomínat.

