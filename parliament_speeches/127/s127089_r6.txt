File: s127089.htm
Anchor: r6
Date: 27. schůze, 21. ledna 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji pěkně. A samozřejmě, že když tady zazní nepravdy, tak vystupovat musíme a budeme. Co se týče města Most, stačí si najít normálně na Googlu kontaktní centrum pro bydlení, město Most, provozuje ho, je prostě velmi důležité si připomenout, že tak, jak je navržený ten zákon o podpoře bydlení, tak je opřený o konkrétní zkušenosti napříč Českou republikou. Město Most, pokud vím, taky přijalo do svých řad na základě téhle dobré praxe právě zkušeného realitního makléře, aby spolupracoval, aby to pronajímání fungovalo co nejlépe. A právě z těch informací, co mám, se tam spolupracuje i se soukromými majiteli, s těmi soukromými pronajímateli. Tak to je jeden příklad toho, co tady zaznělo, a nebyla to pravda.
A já bych ještě zdůraznila druhý příklad. Ivan Bartoš prostě připravil konkrétní programy výstavby, kdy už teď se tam obce přihlásily s projekty za 4,5 miliardy korun.
Ale proč to funguje a proč to nezvládly předchozí vlády? Protože konkrétně takhle velké projekty potřebují know-how a podporu. Takže on nejdřív zprostředkovaně, samozřejmě přes konkrétní úředníky, lidi, kterým to zadal, připravil centra, projektová centra, která těm obcím pomáhají. Ty velké stavební projekty by pro menší obce byly na jejich síly.
A když si vezmete tohle všechno, co tady roky nebylo, a teď to je, poradenské, konzultační, je jich osm, těch center, která pomůžou obcím, aby mohly stavět, žádosti už za 4,5 miliardy, projekty, které Ivan Bartoš připravil, a potom ano, něco, co se nepovedlo. My za tím vším tady stojíme, abychom vám připomněli, že když se bavíme o bydlení, bavíme se taky o projektech, které Ivan Bartoš připravil, aby se mohly realizovat.

