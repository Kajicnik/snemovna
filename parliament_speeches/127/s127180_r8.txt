File: s127180.htm
Anchor: r8
Date: 27. schůze, 21. ledna 2025
Speaker: Místopředseda vlády a ministr vnitra ČR Vít Rakušan

Speech:
Místopředseda vlády a ministr vnitra ČR Vít Rakušan: Děkuju za věcnou debatu a děkuju oběma předkladatelům pozměňovacích návrhů. To, že tady hovoří o nějaké debatě mezi druhým a třetím čtením... Mrzí mě, ale bylo to tady vysvětleno, že jsem ten návrh neviděl. Já se k němu nemohu vyjadřovat, byl nahrán dneska do systému, takže jeho věcnou podstatu skutečně si musím prostudovat.
Ale abych reagoval na paní kolegyni Peštovou a stihnul jsem to, samozřejmě bude rozhodovat ÚDH jako úřad a přezkum je možný u správního soudu. To je tady přesně definováno v tom zákoně jako takovém.
Jenom jednu opravu a návrat ještě k tomu, co říkal pan kolega Vondráček, Nejvyšší správní soud neřekl, že není potřeba nic dělat s kulturou volebních kampaní, právě naopak. On podpořil to, že je potřeba s kulturou a řekněme s bezbřehostí volebních kampaní v České republice něco dělat, jenom ještě dodali: Jenom to nechtějte po nás. To byla ta věta B, která tam padla, proto je ten princip samozřejmě nastaven tady jinak, ale abychom to neposouvali, že snad Nejvyšší správní soud v tom meritorně měl nějaký jasný názor proti tomu, aby se cokoliv v limitech volební kampaně dělalo.
Teď co je vágně formulováno? My si umíme představit v nějaké příloze zákona taxativní výčet hrubých urážek, taxativní výčet nějakých lží, které nesmí být použity? Ty ostatní mají být použity? Tak žijeme přece v nějakém prostředí a pohybujeme se v nějakém prostředí, kde snad jsme schopni stále ještě v tom mezilidském kontaktu - a ta volební kampaň, byť tvrdě, by taková měla být - co je zjevná lež a co je hrubá urážka? Tady přeci žádné taxativní vymezení není možné. To je, jako když jsme diskutovali o tom, co je to podezřelé chování při nákupu zbraní a podobně. Tady taxativnost nelze.

