File: s127202.htm
Anchor: r12
Date: 27. schůze, 21. ledna 2025
Speaker: Poslankyně Zuzana Ožanová

Speech:
Poslankyně Zuzana Ožanová: Já si teď dovolím ještě zareagovat na pana ministra - protože se na chvilku musel vzdálit - když říkal o evropských úpravách té autonomní dopravy. Dovolím si ještě jednou odcitovat - nebo to jsem necitovala - jenom jedinou, krátkou věc, co dalo Ministerstvo spravedlnosti ve svém stanovisku: "Pokud úprava požaduje po řidiči, aby v určitém, byť sníženém, rozsahu, sledoval provoz, neměla by se výjimka pro autonomní provoz uplatnit v případě, že řidič takovou situaci rozpozná, respektive ji rozpoznat má v závislosti na míře požadované pozornosti. Byť by se s ohledem na spolehlivost systému mělo jednat o situace ojedinělé, měl by mít povinnost zakročit proti hrozícímu porušení předpisů." ***
