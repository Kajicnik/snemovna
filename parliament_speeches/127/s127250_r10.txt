File: s127250.htm
Anchor: r10
Date: 27. schůze, 21. ledna 2025
Speaker: Ministr pro vědu, výzkum a inovace ČR Marek Ženíšek

Speech:
Ministr pro vědu, výzkum a inovace ČR Marek Ženíšek: Děkuji za slovo, pane místopředsedo. Dovolte mi, abych představil návrh zákona o výzkumu, vývoji, inovacích a transferu znalostí. Tento návrh zákona plně nahrazuje dosavadní zákon o podpoře výzkumu, který neodpovídal současným potřebám systému a za těch 23 let existence byl více než dvacetkrát novelizován a neplní dnes již funkci přehledného legislativního textu. Ostatně na to upozorňovalo již doporučení Legislativní rady vlády, když byla projednávána poslední novela.
Nový zákon reaguje na potřebu upřesnit, na co je možné veřejné prostředky na podporu výzkumu použít. Snaží se splatit do jisté míry určitý dluh systému a nastavit celou oblast tak, aby odpovídala celoevropským trendům a standardům. ***
