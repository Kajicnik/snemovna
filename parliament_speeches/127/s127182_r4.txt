File: s127182.htm
Anchor: r4
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuju, pane místopředsedo. No, já jsem jenom reagoval na to, co tady poslední tři čtvrtě hodiny posloucháme, a to jsou vystoupení poslanců ANO a poslanců ODS, kteří navrhují obsahově totožnou nebo z velké části se překrývající změnu zákona, který projednáme, a to vypuštění postihu pro... za šíření nepravdivých informací v kampani, anebo za šíření hrubé, urážlivé informace. Tam jsou různé nuance. Ale když se podíváte na seznam pozměňovacích návrhů, tak jsou tady nahrané, 5886 až 5888 od Radka Vondráčka, 5978, 5080 od Karla Haase. Ty se zkrátka překrývají, takže to stejná politika. Neříkám, že jste se domluvili. Možná je to prostě jenom tím, že máte podobný způsob přemýšlení, podobný program, podobné priority a přijde vám, že by bylo vhodnější tedy, aby to bylo ponecháno čistě na soudech jako to máme dneska. To je legitimní postoj. Já považuju za zásadní upozornit na to, že postoje vaše jsou v tomto stejné.
Domnívám se, že ten současný... Minulá volební kampaň to jasně ukázala, že pouhá hrozba toho, že když se to něco opravdu hodně přežene ve volební kampani, že to možná zruší někdy soud, tak to si myslím, že se ukázalo, že to vůbec nefunguje. Všichni známe řetězové e-maily, známe anonymní weby, které se zřizují během komunálních voleb, které mají diskreditovat některé politiky. Toto je všechno samozřejmě propojeno s těmi skupinami, takže je to velká náhoda, že zrovna vy vystupujete za to, aby se ten postih zrušil, ale nejsem si úplně jist, jestli to tedy můžeme ztotožňovat s nějakou zásadní snahou o záchranu české demokracie.
Překvapilo mě to, že to není koaličně dohodnutý návrh. To je všechno.

