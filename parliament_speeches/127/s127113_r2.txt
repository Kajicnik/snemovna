File: s127113.htm
Anchor: r2
Date: 27. schůze, 21. ledna 2025
Speaker: Poslankyně Marie Pošarová

Speech:
Poslankyně Marie Pošarová: Pane premiére, ale vy jste mi neodpověděl na moji otázku. Já jsem tady vůbec neřešila, jestli je to strategická kopie, nebo není. Já jsem řekla, že souhlasím s tím, že to je samozřejmě strategická kopie. Ale vy jste mi nevysvětlil, proč Česká republika nezaplatila třeba o 1 miliardu více než třeba, co byla nabídka pana Křetínského. My jsme zaplatili dvojnásobek. A není ten důvod tím (ten), že pan - třeba - exministr Síkela byl v tu dobu, protože v roce 2015 byl v představenstvu vlastně České spořitelny a Erste banky a že tam právě visel ten dluh ve výši 34, 35 miliard, že vlastně zaplatí to, převzal vlastně ty závazky český stát? Protože jiný důvod není. Nejvíc na to tlačil převážně on. Vím, že i u vás koaliční poslanci byli někteří proti, protože jsme přeplatili, prostě dvojnásobnou částku. A kdybychom nezaplatili, tak by to třeba koupil (Předsedající: Čas.) pan Křetínský, ale samozřejmě Erste banka by už ty peníze nedostala. (Předsedající: Čas.) Děkuji.

