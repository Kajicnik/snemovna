File: s127272.htm
Anchor: r4
Date: 27. schůze, 21. ledna 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura: Tak já myslím, že vždy je důležité sledovat nástup nové americké administrativy. Takže bezesporu to vliv má na evropskou politiku jako celek. To si myslím, že není nic překvapivého. Samozřejmě to vliv má.
Jen tak mimochodem, velký problém byla takzvaná IRA nebo ajrekt, jak to kdo četl, Inflation Reduction Act, který Donald Trump zrušil. A to je velmi dobrý krok pro evropský průmysl. To je třeba říct. Současně tlak Donalda Trumpa nebo plán na zvyšování těžby může být pozitivní zase pro Evropu, protože to může vést k zlevnění těchto surovin na světových trzích. Takže minimálně tyto dva kroky z prvního týdne nebo z prvních deseti dnů mohou mít velmi pozitivní dopad na evropskou ekonomiku.
K těm minoritním akcionářům, to je kurzotvorná informace. Já se k tomu vyjadřovat nebudu. Pokud by se vláda k tomu rozhodla, tak to má oznámit. Nemám rád, když ministři v tak citlivé věci, které mohou ovlivnit cenu akcií na burze, spekulují a přemýšlejí na mikrofon. Takže já se do toho zástupu nezařadím a dělat to nebudu.
Myslím, že tam žádný další dotaz nebyl, jenom jaký byl vliv americké administrativy a ti minoritáři. (Interpelující poslanec souhlasí.) Takže děkuju za pozornost.

