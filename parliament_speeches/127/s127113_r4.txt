File: s127113.htm
Anchor: r4
Date: 27. schůze, 21. ledna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: No, já jsem vám, paní poslankyně, odpověděl. A to, co vy říkáte, to je trošku zvláštní - jak můžete vědět, co kdo nabízel a jaké částky padaly? Žádná soutěž, nic takového nebylo. A brát vážně veřejné výroky někoho sice můžeme, ale to není jako obchodní nabídka nebo to není to, co je položené na stole, to přece takto nad tím nemůžeme přemýšlet.
Já nijak výroky pana pana Křetínského nebo kohokoliv dalšího nezpochybňuji, ale já se musím držet toho, co je možné říct, a hlavně co probíhalo, co reálně probíhalo. Takže o tom, že bychom zaplatili nějaký dvojnásobek nebo něco, o tom opravdu nemůže být ani řeč. Takže já jsem vám skutečně řekl všechno, co vám v rámci zákona mohu říct, a myslím si, že jsem vám odpověděl naprosto vyčerpávajícím způsobem a korektně.

