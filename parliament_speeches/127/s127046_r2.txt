File: s127046.htm
Anchor: r2
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher: Děkuji, paní místopředsedkyně. Já to budu mít velmi stručné. Já jsem jenom chtěl pana ministra - který teďka neposlouchá... (U stolku zpravodajů probíhá debata.)
K těm úschovním účtům, ocenit to - pane ministře - protože to je věc, která opravdu trápí lidi, trápí spotřebitele. Chtěl bych upoutat vaši pozornost, že bychom podobný princip mohli přijmout u úschov u realitních kanceláří, pak si k tomu můžeme někde něco říct, protože tam je vlastně něco podobného. Dneska to sice funguje tak, že to je až na vyžádání proaktivní toho občana, toho spotřebitele, to jsme zpřísnili, ale ono to tak v praxi potom až tak moc nefunguje. Jinými slovy tohleto téma prostupuje různými oblastmi. Já jsem chtěl využít té příležitosti, víte, že jsem o tom mluvil trošičku ve druhém čtení, prostě tyhlety věci je potřeba... Budu rád, když se pan ministr toho bude chopit i v té jiné oblasti, nejen u advokátských úschovních účtů, ale i jinde. Jenom to jsem chtěl využít této příležitosti, s tím, že... poděkovat za to, že tam tahle ta změna je, a říct, že ona prostupuje i jinými oblastmi, jak jsem řekl, například tím realitním byznysem, byť jsme to my tady minule zpřísnili. Děkuju.

