File: s127026.htm
Anchor: r2
Date: 27. schůze, 21. ledna 2025
Speaker: Poslanec Karel Rais

Speech:
Poslanec Karel Rais:: Děkuji. Chtěl bych podpořit tady názor své kolegyně Heleny Válkové ohledně podpory mladých soudních znalců, protože ta fakticky neexistuje. Na technikách máme ústavy soudního inženýrství, které jsou jednoznačně na to orientované, a je to v podstatě bohužel spíš taková zbytková záležitost, protože to není absolutně preferované i ze strany státu, a tím pádem univerzity. Myslím si, že řada lidí samozřejmě dělá kurzy, ty znalecké, ale to je trochu jiná kapitola než řádné vzdělávání v oblasti soudního inženýrství, a to si myslím, že dneska, pokud budeme navazovat zákony třeba o vědě a výzkumu, tak že to spolu víceméně souvisí. Tak se nebudu bavit jenom o financích, protože to už před x lety jsme se o tom bavili, došlo tady k jakémusi zvýšení, ale to není podstatné. Podstatné je, jak říkala paní kolegyně, nalákat v uvozovkách včely, jakýmsi způsobem zatraktivnit tady toto studium, a to bohužel ještě chybí. Tomu by měla Sněmovna a samozřejmě vláda věnovat pozornost. Děkuji vám.

