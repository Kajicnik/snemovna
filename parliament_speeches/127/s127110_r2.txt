File: s127110.htm
Anchor: r2
Date: 27. schůze, 21. ledna 2025
Speaker: Poslanec Miloslav Janulík

Speech:
Poslanec Miloslav Janulík: Jenom na doplnění. Já opravdu v tomto smyslu na rozdíl od vás všech neteoretizuji. Já se v té svojí dennodenní gynekologické praxi setkávám s těmi potenciálními matkami, nebo naopak nematkami, protože třeba nechtějí ty děti, a ptám se jich. A neslyším od nich uspokojení nad tím, co tady říkáte, že pociťovaly dopady v uvozovkách vaší politiky jako velmi pozitivní a tak, a ty drtivé důvody, které uvádějí, jsou ty ekonomické. Řeknou: my si nemůžeme dovolit druhé dítě, neřkuli třetí, protože pokud mají dva lidé dvě děti, je to pouze prostá reprodukce. Takže výjimečně se mně stane, že paní řekne: Ano, já bych si to třetí dítě dopřála, ale manžel by nás neuživil. Takže jsou to ty ekonomické důvody. Tohle není teorie, to není internet, to je dennodenní praxe. Děkuju.

