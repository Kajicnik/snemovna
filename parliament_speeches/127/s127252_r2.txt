File: s127252.htm
Anchor: r2
Date: 27. schůze, 21. ledna 2025
Speaker: Poslanec Julius Špičák

Speech:
Poslanec Julius Špičák: Vážený pane předsedající, vážená vládo, kolegyně a kolegové, výjimečně budu mluvit o něčem, o čem mám nějakou konkrétní představu. Já dělám výzkum třicet let, měl jsem vyzvané přednášky ve všech možných metropolích světa, včetně Bruselu, zasedání parlamentu, léta jsem byl v Grantové agentuře České republiky, léta jsem byl v panelech agentury zdravotnického výzkumu, dvě období jsem byl v Radě vlády pro vědu a výzkum, takže o výzkumu, troufám si říci, mám jasné představy. ***
