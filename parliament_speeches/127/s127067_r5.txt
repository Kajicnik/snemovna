File: s127067.htm
Anchor: r5
Date: 27. schůze, 21. ledna 2025
Speaker: Poslanec Pavel Svoboda

Speech:
Poslanec Pavel Svoboda: Děkuju za slovo. Dovolte mi jen stručně zareagovat na váženého kolegu Lubomíra Brože, vaším prostřednictvím. Vzhledem k tomu, že pan ministr Baxa je ve stavu nemocných, přejeme mu jistě všichni brzké uzdravení, tak si dovolím reagovat tím, co by, předpokládám, řekl on, a to: za prvé, status umělce, jak víte, je zakomponován v komponentách Národního plánu obnovy. Pokud to nepřijmeme, nedostaneme peníze z Národního plánu obnovy jako celek. Bohužel je to tak. Ano, souhlasím s vámi, je to nějaká minimalistická varianta, také z toho nejsem nadšený na sto procent, prostě není to sto : nula, ale je to nějaká realita, v které jsme, a tuto novelu prostě potřebujeme přijmout. Děkuju za pozornost.

