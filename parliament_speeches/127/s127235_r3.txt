File: s127235.htm
Anchor: r3
Date: 27. schůze, 21. ledna 2025
Speaker: Poslanec Ivan Bartoš

Speech:
Poslanec Ivan Bartoš: Já budu krátký. Já nechci rvát novinové titulky, ale překvapivě, ačkoliv si s panem Kolovratníkem spíše nerozumím, prostřednictvím pana předsedajícího, tak v této věci s ním souhlasím. Tady by totiž mělo fakt zaznít - a ti ministři nad tím musí takto přemýšlet - že pokud by nedošlo, nedošlo k podepsání toho zákona a nahrání do Sbírky, tak bude určitě několikadenní vakuum, kdy jako ta věc musí nějak fungovat. A já, když jsem zjistil, že vlastně to taky nemusí být podepsáno, tak jsem kontaktoval vedení Senátu, od kterého - a to kvituji - zaznělo, že to vnímají důležitější než nějaké platy politiků. Ale asi tři týdny sledujeme v médiích, jak se strašně spěchá na to, aby tady nevzniklo vakuum k výpočtu platů poslanců, ale že tady vznikne vakuum vůči občanům, v naplnění práva občana (na) digitální službu, vůbec nikdo jako neřešil, jo? Předkládající ministr Marian Jurečka, který tady ani nevystoupil, když se tato část řešila, tak si nepohlídal průchod tohoto zákona tak, aby prezident mohl, i třeba po nějaké dohodě, obratem toto podepsat. A to si myslím, že jako je druhá věc.
Dva zákony šly takhle vlastně na sílu, Senát tedy včera nechal zákon o platech projít na marnou lhůtu, takže tam stejně teď běží 14 nebo 16 dní - že jo, už 16 dní - ale u takhle důležitého zákona, který tedy byl schválen, nikdo - a má to dopad na všechny rezorty, takže každý ministr by se měl starat, jestli mu náhodou nezačne jako v pondělí, což je asi třetího, někde havarovat komunikace s občany.
Takže já bych chtěl podpořit i ten návrh. Měli bychom se tím zabývat zejména kvůli tomu, aby jednotliví ministři sdělili, jakým způsobem, pokud nedojde k podpisu, vykryjí ty v ideálním případě dva pracovní dny, než se pan prezident vrátí ze své zahraniční cesty.

