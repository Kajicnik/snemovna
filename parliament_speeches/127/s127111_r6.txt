File: s127111.htm
Anchor: r6
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Dobrý den. Tak děkuji za slovo. Vážený pane premiére, já bych se vás chtěl zeptat právě s inaugurací prezidenta Donalda Trumpa, který tedy podepisuje různé dekrety, tak jaký to podle vás bude mít vliv na spolupráci se Spojenými státy? Vzhledem k situaci, kdy tedy jak poradce současného prezidenta Kolář, tak i současný prezident, který ještě v roce 2022, když ještě nebyl zvolen, tak poměrně nevybíravě kritizovali Donalda Trumpa jako odpudivou bytost. Tak jak si myslíte, že vztahy se Spojenými státy Česká republika bude mít nastaveny? Zda to tedy bude v podobném gardu, jako například se Slovenskem, kde není zvolen vhodný kandidát podle této vlády, nebo s Maďarskem, kde podle předsedkyně Sněmovny také není vhodný kandidát zvolen premiérem.
Dále vláda dala 34 milionů na kampaň, která má vysvětlovat propagaci svobody a dalších věcí. Ovšem nám to spíše připadá jako nějaká předvolební agitka, a to i vzhledem k té částce. A už vůbec tady nezmiňuji, že to bude zajišťovat firma, kterou vlastní syn jednoho politika z ODS. Dále zda ta kampaň bude cílit i na zahraniční voliče, kteří budou nově využívat korespondenční volbu, anebo zda to bude použito třeba na tisk mnoha set tisíc volebních lístků s předem připraveným kandidátem, kterého budou voliči korespondenčně podporovat, nebo zda se to bude vysvětlovat takzvaně těm voličům, jak mají volit po bolševicku. Moc děkuji za odpovědi.

