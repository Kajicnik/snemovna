File: s127190.htm
Anchor: r2
Date: 27. schůze, 21. ledna 2025
Speaker: Poslanec Jiří Navrátil

Speech:
Poslanec Jiří Navrátil: Děkuju za slovo, pane místopředsedo. Jenom, prostřednictvím vás, ke kolegovi Zunovi a kolegům, kteří podali pozměňovací návrh, 15. ledna 2025 proběhl výbor pro sociální politiku za účasti zaměstnavatelů a odborů. Již zde zazněly totiž obavy, že nějaký takovýto pozměňovací návrh na výpověď bez udání důvodu může být podán. Pan ministr Marian Jurečka jasně deklaroval, že návrh za MPSV nepodpoří, a to samé konstatoval také předseda výboru Vít Kaňkovský.
Za klub KDU-ČSL deklaruji na tomto místě, že pro takovýto pozměňovací návrh nebudeme hlasovat a v případě takovéhoto přijetí pozměňovacího návrhu někteří poslanci KDU-ČSL zvažují - ačkoliv je nám to velmi líto, protože tato novela přináší velmi mnoho dobrého jak pro zaměstnavatele, tak pro zaměstnance - nebudeme moci hlasovat.
Na závěr si tedy dovoluji vyzvat kolegy z TOP 09 a ODS, aby se ke svému pozměňovacímu návrhu v podrobné rozpravě nepřihlásili, a pokud možno, ho stáhli. Děkuji. (Potlesk z lavic hnutí ANO 2011.)

