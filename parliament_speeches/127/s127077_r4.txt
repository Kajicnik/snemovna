File: s127077.htm
Anchor: r4
Date: 27. schůze, 21. ledna 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný: Děkuju, paní místopředsedkyně. K vystoupení pana předsedy Babiše, vaším prostřednictvím, já moc děkuju, pane předsedo, za podporu toho zákona. (Poslanec Babiš: Já jsem ho nepodpořil!) Samozřejmě že s otázkou zákazu norování jsme naprosto ve shodě. Ten zákon to neřeší. Jenom upozorňuji, že zákon nezavádí žádný způsob lovu norování, ten je v tom zákoně už léta letoucí. Já jsem rád, že tohleto budeme moci společně podpořit. Já s tím vůbec nemám žádný problém. Oni sice původně, pane předsedo, myslivci říkali, ať to neřešíme, ať to tam necháme tak, jak to je, ale já to vnímám úplně stejně jako vy.
Teď bych chtěl jenom poprosit, abychom to skutečně mohli spolu ruku v ruce dovést do konce, tak je potřeba ten zákon posunout dál tak, abychom měli čas na debatu ve druhém čtení. Takže o to vás chci poprosit, celý poslanecký klub hnutí ANO, protože v tomhletom jsme ve shodě. Samozřejmě zachování odpovědného mysliveckého hospodaření, to já podporuji jednoznačně a každý, kdo toto podepsal, tak musí vlastně pro tu novelu hlasovat, respektive se pustit do té velmi otevřené, transparentní debaty před druhým čtením, kde určitě společnou cestu najdeme tak, aby každý vnímal hospodaření v lesích jako odpovědné.
Takže já... Díky za to, že jste zákon podpořil. Jsme na jedné lodi. Jenom poprosím, pojďme společně do toho druhého čtení. Děkuju. Díky.

