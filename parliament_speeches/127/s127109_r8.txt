File: s127109.htm
Anchor: r8
Date: 27. schůze, 21. ledna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Vážený pane poslanče, myslím že i tady, stejně jako u té předcházející interpelace, se shodneme na tom, že ten problém tady je a že je s ním potřeba něco dělat. Nicméně ta debata je komplexní a ono za rok se toho moc nestane v takovéto oblasti, ale já se pokusím reagovat na vaši otázku tak, jak byla položena. Co jsme tedy dělali nebo co děláme, abychom vytvářeli podmínky, které rodinám pomohou?
Tak za prvé jsme zvýšili rodičovský příspěvek o 50 000 korun, podporujeme flexibilní úvazky pro rodiče, snižujeme počet dětí ve školkách, zvyšujeme kapacity školek. Od roku 2020 přibylo přes 11 000 míst v mateřských školách. 82 procent z toho ve školkách zřizovaných obcemi. Zaměřujeme se také na lepší vybavení škol.
Důležitým opatřením je záruka míst v dětských skupinách pro tříleté děti, které jsme schválili, které začne platit od roku 2026, což zase dává rodičům záruku, že se o jejich děti někdo postará, aby se mohli snáze vrátit do práce. S tím souvisí to, že podporujeme zaměstnanost rodičů.
Zavedení 5procentní slevy na pojistném pro zkrácené úvazky přineslo přes 20 000 nových pracovních míst. Flexibilní novela zákoníku práce umožní zase rodičům lépe sladit pracovní a rodinný život. Jak víme, tak tohle je důležité pro rodinu a pro úvahy, jestli zakládat rodinu, jestli se podaří sladit pracovní a rodinný život dohromady. ***
