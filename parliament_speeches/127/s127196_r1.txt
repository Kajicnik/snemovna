File: s127196.htm
Anchor: r1
Date: 27. schůze, 21. ledna 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, pane místopředsedo. Vážené kolegyně, vážení kolegové, děkuji i vám, že jste mi dali možnost - a kolegovi Bauerovi - že můžu být zpravodajem tohoto sněmovního tisku, protože už asi všichni víte, že lékařská posudková služba je mi nějakou dobu už bližší v tom, že příspěvky na péči a průkazky dělám také, abych se právě v těchto zákonech orientovala. Já tento zákon velice vítám, i proto jsem požádala předsedu výboru pro sociální politiku, aby byla zkrácena doba na projednávání, protože si myslím, že to pomůže nám všem, kdo to děláme.
Ale teď jsem to otočila. Já se omlouvám, pane předsedající, já mám vystupovat jako zpravodaj, takže úplně zkráceně, vláda předložila Sněmovně tento návrh zákona v září 2024 a zákon byl rozeslán poslancům jako sněmovní tisk796. Organizační výbor doporučil pana poslance Bauera, s kterým tedy jsme se dnes ve zpravodajování vyměnili. Pan ministr tady ten návrh zdůvodnil, jsme v prvním čtení. (Obrací se k předsedajícímu.)
Já vidím, pane místopředsedo, že do rozpravy se nikdo nehlásí, jestli bych tedy mohla teď už pokračovat jako poslankyně Pastuchová.

