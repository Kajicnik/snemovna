File: s127102.htm
Anchor: r4
Date: 27. schůze, 21. ledna 2025
Speaker: Poslanec Martin Exner

Speech:
Poslanec Martin Exner: Děkuji za slovo, paní předsedající. Vážené kolegyně, vážení kolegové, mě mrzí hrozně jedna věc. Závěr, že vyšetřovací komise neshledala v postupu složek IZS pochybení, která by zásadně ovlivnila skutkový děj vyšetřované mimořádné události, předložil písemně pan poslanec Mašek po dohodě s Helenou Válkovou, jak sám psal, 2. prosince členům komise a 3. prosince 2024 jsme o těchto usneseních hlasovali a jednomyslně jsme se na nich shodli. A 6. prosince, kdy jsme schvalovali celkovou závěrečnou zprávu, tak kolegové za ANO právě přišli s tím, že musíme schválit nebo prohlasovat jiné závěry a ty závěry neprošly. Já jsem se ptal, co se stalo, jaké skutkové záležitosti, jaké skutkové věci jsme zjistili za ty tři čtyři dny, jaké novinky? Tak žádné. Tak já jenom se divím a je mi to hrozně líto, protože jak tady bylo řečeno, opravdu velmi dlouho jsme byli apolitičtí, velmi věcní a tohleto si myslím, že se na konci stát nemuselo. Děkuju.

