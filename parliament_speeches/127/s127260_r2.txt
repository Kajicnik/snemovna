File: s127260.htm
Anchor: r2
Date: 27. schůze, 21. ledna 2025
Speaker: Poslanec Marek Novák

Speech:
Poslanec Marek Novák: Já tedy moc děkuji. Já jsem vám tady přinesl ten pohled zespodu z praxe, ale vám je to úplně jedno a budete to pořád malovat narůžovo. Ono je hezké že agentura funguje, že jste ji možná reorganizovali, ale bez peněz to prostě nejde. A znovu, oproti roku 2020 je ten rozpočet o jedna celá miliardy nižší, to prostě je fakt. A náklady jsou úplně jinde od té doby.
Dneska renovace fotbalového hřiště je 9 milionů korun umělý trávník. V roce 2020 to bylo nějaké 4, možná 5 milionů. Tak si to prosím spočítejte. Digitalizace - já to šest let, ty dotace, ty tituly vypisuju úplně stejně, takže na straně klubů se v žádostech nezměnilo vůbec nic.

