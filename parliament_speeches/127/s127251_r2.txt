File: s127251.htm
Anchor: r2
Date: 27. schůze, 21. ledna 2025
Speaker: Poslanec Jan Berki

Speech:
Poslanec Jan Berki: Vážený pane místopředsedo, milé kolegyně, milí kolegové, já, abych se neopakoval s panem ministrem, tak zkusím vypíchnout k tomu zákonu trošku jiné aspekty. Za prvé tedy nějaké formality; zákon byl předložen 30. 12. Byl taky rozeslán poslancům jako sněmovní tisk885. První možné projednání bylo tedy od 10. 1., což splňujeme.
Já bych si dovolil vytáhnout některé aspekty z té hodnotící zprávy. Jedna z věcí, o kterou se návrh zákona snaží, je větší otevřenost vědy. Ta je tam ale také posuzována z hlediska bezpečnosti státu, protože samozřejmě některé objevy, inovace, patenty a podobně mohou být důležité pro obranyschopnost, bezpečnost toho státu.
Druhý aspekt, kterému bych se chtěl trošinku věnovat, je ekonomický. Pokud se do té analýzy podíváte, tak v té zprávě se soustředí to hodnocení v zásadě na ten informační systém a většina nákladů, která má být spojena s implementací tohoto zákona, je spojena právě s rozvojem informačního systému.
V neposlední řadě je tam aspekt řekněme souvislosti nebo souladu s evropským právem. Tady nutno podotknout, že ta úprava je vlastně inspirována nebo motivována právě i přijetím legislativních aktů na evropské úrovni. A tyto inovace byly započaty i v předchozím funkčním období Poslanecké sněmovny, ale nebyly do konce toho funkčního období dokončeny. Takže v tomto smyslu na ně navazujeme.
O připomínkovém řízení pan ministr mluvil, tak to já už nebudu dále rozvíjet.
Předpokládám, že v tuto chvíli otevřete rozpravu obecnou v prvním čtení tohoto zákona, a já se pak později případně přihlásím se svým osobním názorem. Děkuji.

