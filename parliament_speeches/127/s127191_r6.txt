File: s127191.htm
Anchor: r6
Date: 27. schůze, 21. ledna 2025
Speaker: Poslanec Tomáš Kohoutek

Speech:
Poslanec Tomáš Kohoutek: Dobrý večer, děkuji, vážený pane předsedající. Nečekal jsem, že se budu vyjadřovat k zákoníku práce, respektive k jeho novele, ale kolega Zuna, prostřednictvím vás, pane místopředsedo, mě trošku probudil a zvednul za židle. Tak já jsem se prvně podíval, když jsem poslouchal jeho slova, o tom, jak člověk, kterému je pětapadesát, dostane výpověď bez udání důvodu, jak se může na to připravit, hledat si jiné zaměstnání, popřemýšlet, co bude dělat. Tak jsem se podíval, odkud vlastně kolega Zuna je, odpovím kolegyni Pastuchové.
Pane kolego, vy jste z Prahy 2. To je přesně důvod, proč topka dneska už je jenom pražská strana, možná v Praze máte sedm, osm procent. Zkuste přijet k nám na sever Čech, zkuste přijet do severní Moravy a pak se nedivte, proč tam má vaše strana půl procenta nebo procento. Vy žijete úplně mimo realitu. Vy tady na Praze 2 si možná ten pětapadesátiletý člověk, který bude propuštěný, sedne na tramvaj, projede si pět zastávek a tu práci si najde, ale zkuste tohle říct člověku někde v severních Čechách nebo na severní Moravě, že v pětapadesáti si najde jinou práci, když dvacet, třicet let dělá v jedné fabrice. Jste opravdu mimo realitu a doufám, že vám to voliči spočítají už brzo. Děkuju. (Potlesk.)

