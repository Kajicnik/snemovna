File: s127059.htm
Anchor: r2
Date: 27. schůze, 21. ledna 2025
Speaker: Poslanec Jiří Kobza

Speech:
Poslanec Jiří Kobza: Děkuji, pane předsedající. Dámy a pánové, k probíhající diskusi, já bych se s vámi rád podělil o svoji vlastní zkušenost, jak jsem se stal obětí genderové diskriminace tady v této Sněmovně. V minulém období jsem byl členem delegace plenárního shromáždění Rady Evropy, kde jsem pracoval ve výboru pro migraci, což bylo docela náročné, nicméně když jsem v novém období obhájil poslanecký mandát a chtěl jsem v této práci pokračovat, tak mě vedoucí této delegace, pan kolega Benešík, prostřednictvím pana předsedajícího, informoval, že už nemohu být členem delegace, protože nejsem žena.
Takže prosím vás, uvědomte si, že genderové kvóty jsou vysoce diskriminační nástroj, jsou nespravedlivé a určitě neslouží k ničemu dobrému, k ničemu pozitivnímu. Tak já to říkám jenom z toho důvodu, abyste si uvědomili, že do stejné pozice, v jaké jsem byl já, se může dostat kdokoliv z vás, kdo se bude snažit nějakým způsobem posunout i třeba práci této Sněmovny kousek dál. Děkuji vám.

