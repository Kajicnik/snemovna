File: s127124.htm
Anchor: r1
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Tak ještě jednou dobrý den. Vážený pane ministře, ono na těch krajských úrovních, co se týká krajských nemocnic, vlastně v souvislosti s digitalizací stavebního řízení a v souvislosti vlastně s tím, že některé projekty nemůžou být v současné nějakým způsobem buď zahájeny, nebo naopak dokončeny, tak dochází paradoxně ke škodám s tím, že ty akce se nedají nějakým způsobem dokončit. Mohly tam být tedy i nějaké dotační tituly, protože v případě, že je to čerpáno z dotačních peněz, tak to má nějaké datum ukončení a zahájení, a bohužel se v mnoha případech stalo, že potom buď ty dotčené kraje, nebo ti, kteří to vlastně mají na starost, tak zjišťují, že ty peníze nejde profinancovat a vlastně vzniká tam jakási škoda.
Já jsem se dočetl v běžně dostupných sdělovacích prostředcích, že už se chystají tedy na ministerstvo i díky tomu tedy, že nebyla jaksi ta digitalizace a to stavební řízení, že se tedy zpozdilo kvůli tomu, že to nefungovalo, tak že už tam probíhají nějaké předžalobní výzvy, popřípadě žaloby, tak já bych se vás chtěl zeptat, jestli na to máte připraveno nějaké řešení a zda tedy stát bude tyto škody nějakým způsobem proplácet. Děkuji za odpověď.

