File: s127248.htm
Anchor: r6
Date: 27. schůze, 21. ledna 2025
Speaker: Poslanec Vladimír Zlínský

Speech:
Poslanec Vladimír Zlínský: Vážený pane předsedající, děkuji za slovo. Vážené dámy a pánové, je to už chvíli, co jsem si vyslechl projev pana poslance Nováka, nicméně dovolím si zareagovat. To, co říkal, tak z mého pohledu si myslím, že tady ten návrh toho zákona je snahou o nějaké ovládnutí informačního prostoru mediálních sítí. A s tím samozřejmě nesouhlasím a nelíbí se mně to.
Ale pak je tam samozřejmě druhý pohled a on o tom taky mluvil, a to je ten pohled, jak působí sociální sítě na naši mladou generaci. Protože to je jedna z nejdůležitějších věcí, které se budou ještě řešit a které budeme diskutovat nejenom my, ale i ti budoucí poslanci, protože si myslím, že ten vliv je mnohdy spíše zhoubný než pozitivní. Takže z tohoto pohledu samozřejmě bych souhlasil s tím, abychom definovali to škodlivé působení na mládež, že tam vznikají ty dopaminové závislosti.
A ještě bych tady zmínil ty algoritmy, protože ony ty algoritmy se nepoužívají ve směru toho, že se nějakým způsobem filtruje ten obsah nevhodný, ale používají se proto, aby se uživatelům těch sociálních sítí podstrkovaly nějaký informace. A já si myslím, že tam je taky třeba se nějakým způsobem nad tím zamyslet, jakým způsobem. Každý z nás by si ty informace nastavil a filtroval tak, aby se k němu dostalo to, co potřebuje, a nedostal se k němu ten balast. Asi víte, o čem mluvím. Děkuji vám za pozornost.

