File: s127108.htm
Anchor: r2
Date: 27. schůze, 21. ledna 2025
Speaker: Poslanec Tomio Okamura

Speech:
Poslanec Tomio Okamura: Tak, pane premiére, vy si snad sedíte na uších, vy vůbec nevíte, která bije. Za prvé v přepočtu na paritu kupní síly evropský statistický úřad Eurostat za vaší vlády 2021 až 2024 máme nejdražší ceny v EU, mnohem dražší, jak jsem řekl ve svém předešlém vystoupení, než ve srovnatelných zemích.
Argumentujete Draghiho zprávou. No, tak Draghiho zpráva propaguje Green Deal a jako řešení tam píšou pokračování Green Dealu. Ano, to je politika vás, vaší vlády. My naopak říkáme zrušme Green Deal, přesně jak to řekl Donald Trump, nemá to budoucnost. Mluvíte o průmyslu. Vy snad vůbec jste v jakémsi Matrixu! Mimochodem, včerejší článek iDNES V českém průmyslu začalo propouštění, firmy ničí drahé energie. Uvádí to jako důvod. (Ukazuje články). Další článek tady mám, mimo jiné uzavírají firmy část výroby kvůli drahým energiím. Vždyť je to jeden článek za druhým, konkrétně ze včerejška. Tak proč lžete, že kvůli válce na Ukrajině jsou drahé energie, když to není pravda? (Předsedající: Čas!) Je to jenom kvůli vaší neschopnosti, pane premiére, podejte demisi.

