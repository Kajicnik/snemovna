File: s127040.htm
Anchor: r4
Date: 27. schůze, 21. ledna 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo. Mám spoustu otázek a argumentů, které bych rád tady uvedl, a asi mi na to nebudou stačit ty dvě minuty.
Ten návrh pana předsedy Michálka je opravdu svým rozsahem velmi ambiciózní a tak trochu překvapující. V jeho prospěch musím říct, že tentokrát to není přílepek, je to opravdu pozměňovací návrh. Ale opět je to ve druhém čtení poměrně velká změna právního řádu. Nikdo nemá rád falešné účty. Nikdo se nebude zastávat falešných účtů. Akorát jsem velmi skeptický k tomu, jakým způsobem vy to teď nyní hodláte regulovat. Jak chcete rozlišovat, který je autentický a který není, protože potom jsou takové účty, které jsou téměř nerozlišitelné, protože někdo si založí více falešných účtů. Já si neumím představit, jak to ta platforma bude dělat. A my máme za sebou opravdu velké americké show, inauguraci nového amerického prezidenta a Donald Trump a jeho administrativa budou velmi citliví na jakékoliv zásahy do těch globálních platforem. A třeba pan prezident Trump už dal jednoznačně najevo, že prosadí zákaz všem státním zaměstnancům podílet se na cenzuře, zákaz využití státních prostředků na identifikaci a označování dezinformací - já myslím, že pod to možná spadne i tady toto - zastavit jakékoliv financování neziskových organizací a akademických institucí, které se podílejí na cenzuře, instrukce pro Ministerstvo spravedlnosti, aby vyšetřila všechny případy cenzury v on-line světě. Myslím, že ten trend jde teďka opačným směrem. Já si osobně myslím, že reakcí lidí na ty falešné účty a na tu situaci na sociálních sítích, že už se tím nenechávají ovlivnit, že to není samo... Já si vezmu ještě jednu faktickou. Děkuju.

