File: s127255.htm
Anchor: r2
Date: 27. schůze, 21. ledna 2025
Speaker: Ministr pro vědu, výzkum a inovace ČR Marek Ženíšek

Speech:
Ministr pro vědu, výzkum a inovace ČR Marek Ženíšek: Děkuji za slovo. Jen velmi stručně, protože navazuje na předchozí návrh zákona. Původně byla snaha to mít v rámci jednoho zákona, nicméně z praktických důvodů se navrhuje tento zákon samostatně, protože zasahuje do pěti dalších zákonů. Jedná se o zákon o veřejných výzkumných institucích, jedná se o zákon o zřízení (ministerstev) a jiných ústředních orgánů, kde se řeší otázka GAČRu a TAČRu, jedná se o zákon o podpoře malého a středního podnikání. Stejně tak je to zákon o výzkumu na lidských embryonálních kmenových buňkách - tam se jedná pouze o změnu názvu té komise. A pak je to v neposlední řadě zákon o státní službě. Tolik na úvod.

