File: s127176.htm
Anchor: r1
Date: 27. schůze, 21. ledna 2025
Speaker: Poslanec Radek Vondráček

Speech:
Poslanec Radek Vondráček: Pane místopředsedo, děkuji za slovo. Já jsem byl přerušen, protože bylo 21.00, jestli si dobře vzpomínám, a nemohli jsme pokračovat v projednání tohoto návrhu zákona. Já jsem se vyjadřoval ke svým jednotlivým pozměňovacím návrhům, a jestli si dobře vzpomínám, tak jsem se dostal k pozměňovacím návrhům týkajícím se právě té urážlivé a nepravdivé kampaně.
Já bych rád předložil v rámci druhého čtení dva pozměňovací návrhy týkající se tohoto tématu a navrhl dvě možná řešení, a to odstupňovaně, že v prvním případě navrhuji tedy mírnější změnu, že se vyjme pouze termín "urážlivá informace", který může být kontroverzní a sporný, a potom trochu razantnější pozměňovací návrh, který řeší situaci tak, že celý přestupek ruší.
Vládní návrh zákona o volebních kampaních nově zavádí zákaz zveřejňovat ve volební kampani urážlivou informaci... (Silný hluk v sále.)

