File: s127102.htm
Anchor: r8
Date: 27. schůze, 21. ledna 2025
Speaker: Poslankyně Helena Válková

Speech:
Poslankyně Helena Válková: Tak děkuju za ten dotaz panu poslanci Exnerovi, vaším prostřednictvím, paní předsedkyně. Aby bylo úplně jasno, tak my jsme v té době neměli ještě komplexně ani ta doporučení. Takže z těch doporučení jednoznačně vyplynulo to, o čem jsme neustále nejenom přemýšleli a diskutovali, ale to, co jsme chtěli prosadit potom do těch dílčích závěrů, které se nepodařilo v té podobě, v jaké jsme chtěli, prosadit. Takže já nepřijímám absolutně žádné... Nikomu jsme nic nenaznačovali, s nikým jsme to nekonzultovali. Došlo k tomu, že jak ten materiál byl postupně finalizován, tak čím dál tím víc - a vždyť si to mohou všichni přečíst, já věřím inteligenci čtenářů té zprávy. A z té samotné zprávy je naprosto zřejmé, že ty nedostatky tam byly a že je třeba je v závěrech pojmenovat. To, že byly - teď nechci použít slovo překotně, ale relativně rychle nahozeny závěry, se kterými jsme předběžně mohli vyjádřit ten souhlas - dobře, může to tak být, ale ještě se nám to nezdá, počkáme si na kompletní materiál - to je naprosto legitimní. To je první věc.
A druhá - odpověď na dotaz pana poslance Žáčka, vaším prostřednictvím, paní předsedkyně. My jsme drželi dohodu, která padla ve vyšetřovací komisi, že nikdo, natožpak vedení klubu nebo politické strany, ale že nikdo nebude mít přístup k těm materiálům dříve, nežli je vložíme do systému tady. To znamená v 11 hodin vyšetřovací komise - většinově schválená zpráva. A já jsem tedy dávala pokyn 11.01, 02, 03 (Předsedající: Čas.), jak se to podaří, aby byla vložena naše oponentní zpráva. Takto to bylo. ***
