File: s127204.htm
Anchor: r2
Date: 27. schůze, 21. ledna 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji, vážený pane místopředsedo. Dvě minuty nebudou nutné, jenom se musím trošku ohradit, protože to, že kolega řekl, že já mám chtít místopis a znalost z jazyka... Ne, já jsem pouze uvedla, že to nevyřeší tento návrh - vámi deklarovaný problém, neznalost místopisu a neznalost jazyka - protože tak, jak je to napsáno, to nevyřeší. To je jedna věc. Víc se k tomu nechci vyjadřovat.
Jenom bych byla ráda, kdybyste si na tuto debatu vzpomněli, až zas někdo bude chtít snižovat věk řidičů taxislužby z 21 na 18, jak to teď chtějí některé taxislužby. To jenom říkám, že tady se zabýváme... Všichni chceme větší bezpečnost. Já jenom připomínám, že tady koluje a snaží se různé firmy nás přesvědčit, že bychom ještě měli snižovat věk. Tak potom já připomenu tuto debatu, kdy se snažíme o bezpečnost, že se někdo s někým nedomluví, musí koukat do navigace, a zároveň jsou tu snahy o tuto věc.
Ale opravdu já neříkám, jak to řešit, já nejsem zpracovatelem, ale určitě vám nebudu říkat, co a jak. Jenom upozorňuju na to, a nevkládejte mi do úst nic jiného, že tento návrh bohužel tento problém nevyřeší.

