File: s127100.htm
Anchor: r6
Date: 27. schůze, 21. ledna 2025
Speaker: Poslanec Jiří Mašek

Speech:
Poslanec Jiří Mašek: Ano, děkuju vám za slovo. Já jsem bohužel nezachytil první věty kolegy Kašníka, protože na mě někdo tady mluvil, nicméně chtěl bych se k těm časům tady vyjádřit jednoznačně. Tak poprvé o Agátu, čili speciální techniku, požádal ve 14.37 NOC, což je národní operační centrum, na základě toho, že ten jeden z dispečerů, shodou okolností vedoucí té směny, provolal to úspěšně, toho pachatele. Je pravdou, že to bylo prostě takhle opožděně. Policie nevyužila té možnosti opakovaně od operátora dostávat informace třeba po pěti minutách, ač jsme se dozvěděli, že i tohle bylo možné, samozřejmě tohle všechno tam hraje roli v době, kdyby ta policie věděla, že ve 14.05 už by třeba žádala o tu Agátu, tak zas ta situace se mohla posouvat, ale já tady opravdu teďka nechci jít úplně po těch minutách. A když jiný kolega Karel Haas mě tady argumentuje tím, kdy došlo k lustraci v centrálním registru zbraní a skutečně ti policisté vyráželi za možným sebevrahem ve 12 hodin asi 26 minut, a skutečná lustrace potom se zveřejnila, na základě níž se začaly dít věci, byla až 13.21. Mezitím se ještě stala ta věc, že ve 12.47 se vědělo, že tam je mrtvý otec a nástražný výbušný systém, takže tam bylo hodně času na to v tom CRZ tu lustraci udělat. Stalo se tak až téměř, a teď se bavme, jestli s půlhodinovým, třičtvrtě hodinovým nebo téměř hodinovým zdržením, přitom ale bylo potvrzeno, že ta lustrace má u sebevraha i u pachatele (Předsedající: Čas.) násilného trestného činu proběhnout - ihned. ***
