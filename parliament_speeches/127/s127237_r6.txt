File: s127237.htm
Anchor: r6
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo. Vážený pane místopředsedo, vážené kolegyně, vážení kolegové, já vás možná překvapím, prostřednictvím pana předsedajícího bych se rád obrátil na pana poslance Langa, ale já souhlasím, že kauza Dozimetr je vaše téma, že je i vaše téma. Vždyť my to všichni víme, že paní Vildumetzová měla svědka na svatbě pana Nemraha z kauzy Dozimetr a že jezdila v autě pana Nemraha z kauzy Dozimetr, to je přece obecně známá věc, takže to vám určitě neberu.
A my jako Piráti s Dozimetrem jsme neměli nic společného, my jsme se to dozvěděli několik měsíců po volbách, co se tam dělo, a v těch střípcích, které byly v médiích. Nemáme svoje lidi u policie, tajných služeb a podobně. ***
