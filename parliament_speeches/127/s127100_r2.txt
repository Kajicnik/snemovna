File: s127100.htm
Anchor: r2
Date: 27. schůze, 21. ledna 2025
Speaker: Poslanec Pavel Kašník

Speech:
Poslanec Pavel Kašník: Tak já budu velmi stručně, jenom bych pár věcí uvedl na pravou míru. Zřízení vyšetřovací komise - opravdu jsme neudělali a neodsouhlasili pod nátlakem veřejnosti, ale po skončení trestního řízení. To je první věc. Potom tam zaznělo, že svědci, policisté byli určeni policejním prezidentem, tak to je naprostý nesmysl. Policejní prezident dostal žádost o ztotožnění policistů, kteří sloužili na určitých pozicích ten den a byli nám dána jména, abychom je mohli obeslat. A poslední věc, kterou bych tady velmi lehce řekl, že je nesmysl, že vzájemná propojenost operačních center neexistuje, protože ve chvíli, kdy ten kraj a jejich operační centrum do toho vstupují, tak jsou automaticky propojení systémy Maják, takže mají naprosto on-line všichni stejné informace.

