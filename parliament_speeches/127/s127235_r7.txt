File: s127235.htm
Anchor: r7
Date: 27. schůze, 21. ledna 2025
Speaker: Poslankyně Ivana Mádlová

Speech:
Poslankyně Ivana Mádlová: Pane místopředsedo, děkuji. Já bych se chtěla zeptat vaším prostřednictvím pana kolegy Bartoše, protože teď se tady vlastně ukázala jedna věc, že jsme zřídili vicepremiéra pro digitalizaci, DIA, ale vlastně nikdo z nich nemá vůbec žádné kompetence pro to, aby to tedy prosazoval, že vlastně vicepremiér pro digitalizaci musí přemlouvat jednotlivé ministry, aby mu dávali nějaký report, aby plnili úkoly, co se týče tedy digitalizace, jestli jsem to tak dobře pochopila, jo, že v podstatě vlastně vzniklo něco, co nemá vůbec žádné kompetence. Tak se chci zeptat, jestli jste si to nějak vyjednávali, když se sestavovali vládu? Protože evidentně to není priorita pana premiéra, jestliže se zřídí váš post speciálně pro digitalizaci - a vy vlastně nemáte vůbec žádné kompetence a musíte škemrat a prosit jednotlivé ministry, aby vám laskavě úkoly plnili, a vlastně vám nedávají ani reporty, jo? Tak jestli tomu dobře rozumím, tak to tady vlastně celou dobu vyznělo, a přijde mi to tedy úplně absurdní, protože to tedy je hodně drahá sranda.

