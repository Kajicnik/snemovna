File: s127089.htm
Anchor: r8
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo. Mě opravdu zaujalo vystoupení pana kolegy Kolovratníka, který ho využil k tomu, aby tady útočil na Piráty. Ty interpelace - možná někteří ještě nepochopili jejich smysl - jsou určeny k tomu, aby Poslanecká sněmovna konfrontovala vládu. To jsou ti lidi, co sedí tady za námi u tohohle dlouhého stolu, jo? Nejsou určeny k osobním útokům mezi jednotlivými opozičními stranami. To je smysl interpelací a vlastně jediný důvod, když jste tady vystoupil, tak jste akorát oddálil vystoupení předsedkyně svého poslaneckého klubu, která si na ně bude muset počkat, protože my musíme vyvracet tyhle bludy, které nás zdržují od toho, aby Poslanecká sněmovna mohla kontrolovat vládu, abychom si vyřešili ty nesmysly, které tady zazněly.
Podoba, ve které vy jste, prostřednictvím pana předsedajícího, odevzdali Ministerstvo pro místní rozvoj, že tam byla připravená ta zakázka, o které všichni víme, kdo ji připravil, že tam byli lidi z Dozimetru, že byl připravený stavební zákon, který vůbec by nebylo možné implementovat, protože by to znamenalo, že bychom museli zrušit úplně všechny stavební úřady a vybudovat všechno na zelené louce, já vůbec nerozumím, proč tady o tom mluvíte, protože jste to předali v úplně katastrofálním stavu. Byla tam jedna paní, která měla na částečný úvazek na starosti přípravu celé digitalizace stavebního řízení a pobíhala kolem toho spousta lobbistů a za těch osm let, co jste seděli na MMR, jste v digitalizaci stavebního řízení neudělali vůbec nic. ***
