File: s127191.htm
Anchor: r8
Date: 27. schůze, 21. ledna 2025
Speaker: Poslankyně Andrea Babišová

Speech:
Poslankyně Andrea Babišová: Děkuji za slovo, pane předsedající. Samozřejmě k panu poslanci Zunovi, prostřednictvím pana předsedajícího, velice mě mrzí, že jste tento pozměňovací návrh s kolegy z ODS vůbec podali, protože si myslím, že tato novela měla opravdu velkou šanci projít a měli bychom opravdu nový zákoník práce. Touhletou novelou nebo tímhletím přílepkem - ne přílepkem - prostě tímhletím pozměňovacím návrhem jste do toho opravdu hodili vidle a budeme s tím mít všichni obrovský, velký problém.
Co se týče vaší poznámky k tomu, že člověk, který je takto propuštěn, může zvažovat možnost, že může začít podnikat. Vzhledem k tomu, co za čtyři roky naši podnikatelé od této vlády dostali jako dárek, tak se obávám, že dneska kdyby chtěl někdo podnikat poté, co je propuštěn bez udání důvodu, tak je to prostě ekonomický sebevrah. Děkuji.

