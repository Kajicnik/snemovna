File: s127053.htm
Anchor: r15
Date: 27. schůze, 21. ledna 2025
Speaker: Poslanec Igor Hendrych

Speech:
Poslanec Igor Hendrych: Děkuju za slovo, vážený pane místopředsedo. Vážené dámy, vážení pánové, vážení páni ministři, já také nebudu tady dlouhý. Já bych jenom doplnil pana ministra z informací, které jsou veřejné k tomu materiálu, že tu transpoziční lhůtu jsme už prošvihli, protože ta už měla proběhnout 28. prosince. Vy jste požádali o to, abychom se s tím vypořádali již v prvém čtení, nicméně my jsme to zavetovali, což bylo naše právo, ale na druhou stranu to tady už poměrně dlouhou dobu viselo v pořadí a tento zákon předběhli. Takže aspoň podle mých informací jsme tu transpoziční lhůtu už mírně překonali, což nevím, jestli může znamenat nějaké sankce, nebo ne ze strany Evropské unie. Těžko říct.
Já bych možná ještě pár poznámek k tomu, co řekl pan ministr. Já si pamatuju, když jsme se potkali na výboru pro sociální politiku, tak byl trošku rozpačitý taky z téhleté normy, to jsme tam byli všichni, protože já se domnívám - a nejsem zdaleka sám - že tahleta... nové ustanovení, které by mělo směřovat k tomu, že by ve výkonných a dozorčích orgánech vyjmenovaných firem, které tady pan ministr vyjmenoval, to mělo nějakým způsobem skutečně něco zlepšovat v České republice. ***
