File: s127234.htm
Anchor: r4
Date: 27. schůze, 21. ledna 2025
Speaker: Poslanec Martin Kolovratník

Speech:
Poslanec Martin Kolovratník: No, poslouchám ty reakce nebo názory Pirátů velmi pozorně. Souvisí to s digitalizací, které jsem se věnoval u stavebního řízení, ale je to o digitalizaci jako celku. A víte, je to na jednu stranu smíšený pocit, v těch argumentech s vámi, kolegové, naprosto souhlasím, věcně teď nejdu do žádné ironie nebo kritiky. Je to opravdu problém a potenciální riziko. Přesně, někdo se obrátí, ten zákon je platný, takže někdo pošle e-mail, o něco si požádá, někdo to ale nepřijme, a to je fakt na žaloby a totální právní nejistotu. A já si teď odpustím tu ironii, že Piráti bombí teď jako - použiju tady slovo pana Michálka, jako opozice o něčem, co tato vláda věděla od roku 2021. Pan Bartoš to řekl velmi korektně, je to zákon, který byl přijat za předchozího volebního období, my jsme u něj byli. Víc by k tomu tady řekl kolega Robert Králíček, který je dnes omluvený, a nesli jsme velmi těžce a kriticky, že jste prostě selhali, vláda že selhala, zklamala, že jste se na to nepřipravili za ty tři roky. Koneckonců Piráti prosazovali vznik DIA - Digitální informační agentury - a teď tedy říkají, že některá ministerstva se na to vykašlala. No, to vykašlání se neproběhlo v období od loňského podzimu dodneška, to byl dlouhodobější proces, ale to jsem, nechci to teď říkat, nechci na vás, Piráti, útočit, teď jsme v tom jako opozice na jedné lodi.
A avizuji, že my vás podpoříme v tom hlasování o tom nesouhlasu, ale podle mě teda je to málo, protože tady opravdu prostě je právní nejistota, právní stav, kdy zákon platí, není, není dokončen ten legislativní proces a lidé ho můžou využívat. Podle mého názoru to je velmi závažné. A pojďme se teda domluvit. Já samozřejmě nemám právo a možnost dívat se panu premiérovi do diáře. Nehodnotím, viděl jsem ochranku, možná tady je někde poblíž, má nějaké schůzky. To samozřejmě mně jako řadovému poslanci nepřísluší. Ale pojďme se teda domluvit buď dnes v 11 hodin, že to dáme jako mimořádný nový bod na plénum Sněmovny, to je fakt vážná věc, anebo teda ať má pan premiér čas na nějaké řešení, návrh rychlého opatření, usnesení vlády, cokoliv, určitě to lze řešit nebo překonat, tak pojďte to navrhnout a je to vaše téma, kolegové Piráti, zítra na devátou hodinu jako první bod. Za nás, za opozici, teď nemohu mluvit, za klub SPD, ještě jsem s kolegy nemluvil, ale věřím, že tu problematiku vidí stejně, tak vás v tomhle podpoříme. Takže teď naši podporu očekávejte v tom návrhu na nesouhlas, ale buďme jako upřímní a nejsem ironický teď jako tady symbolicky říct, že nesouhlasíme s odpovědí, je málo. Nestačí to, fakt je problém. Tak pojďte to připravit, navrhněte na jedenáctou hodinu, anebo zítra to bude férovější, aspoň ten den času získat, s námi můžete počítat a pojďme tady udělat konkrétní krok. Děkuju.

