File: s127015.htm
Anchor: r6
Date: 27. schůze, 21. ledna 2025
Speaker: Poslanec Jaroslav Foldyna

Speech:
Poslanec Jaroslav Foldyna:: Děkuju. Omlouvám se za zdržení, zasekl jsem se ve dveřích.
Dámy a pánové, já bych chtěl navrhnout jeden takový zajímavý bod. Já vám přečtu návrh usnesení z toho bodu, protože je krátké: "Dne 1. ledna 1925 (2025?) Ukrajina svým vlastním rozhodnutím odřízla Českou republiku od jednoho z nejvýznamnějších zdrojů zemního plynu, což vzhledem k tomu, že zemní plyn je strategická surovina, nelze chápat jinak než jako cílený útok na prosperitu a bezpečnost obyvatel České republiky. Z tohoto důvodu Poslanecká sněmovna Parlamentu České republiky vyzývá vládu České republiky, aby s okamžitou platností zastavila finanční, materiální, vojenskou, energetickou, humanitární, jakoukoliv další pomoc Ukrajině, popřípadě i zemím, které by to mohly zprostředkovávat." ***
