File: s127255.htm
Anchor: r4
Date: 27. schůze, 21. ledna 2025
Speaker: Poslanec Jan Berki

Speech:
Poslanec Jan Berki: Děkuji. Milé kolegyně, milí kolegové, dokument byl doručen jako sněmovní tisk886a byl rozeslán 30. 12., tedy první možné projednání bylo od 10. 1., což tedy splňujeme.
Z té zprávy bych vypíchnul asi dvě věci: návrh vznikl vyčleněním až právě po připomínkovém řízení, proto nemá samostatně zpracovanou analýzu dopadů, protože je součástí zákona, 885 - nebo respektive je na něj odkazováno, není v rozporu se sledovanými právními aspekty. Pan ministr část - nebo většinu z těch šesti částí, které tento související návrh má, většinu představil.
Dovolil bych si tam ještě vypíchnout jednu, a to jsou úpravy právě ve veřejných výzkumných institucích, které vznikly v rámci diskuse u schvalování právě zákona o veřejných výzkumných institucí, kde jsme slíbili, že dojde k úpravě právě v rámci tohoto projednávaného, a tak tak činíme. Tím si dovolím svou zpravodajskou zprávu ukončit.

