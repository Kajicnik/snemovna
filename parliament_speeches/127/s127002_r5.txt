File: s127002.htm
Anchor: r5
Date: 27. schůze, 21. ledna 2025
Speaker: Poslanec Andrej Babiš

Speech:
Poslanec Andrej Babiš:: Takže dobrý den, vážení spoluobčané a dámy a pánové. Dneska má službu pan ministr Válek. Já jsem se minule díval na různá videa, a představte si, že když tady mluvil šéf opozice, toho času pan premiér Fiala, tak já jsem tady jako pan premiér seděl a poslouchal, naslouchal. Většinou naše vláda naslouchala opozici. Ale jak už je to tradice, tak oni všichni odešli. Já se jim nedivím, protože to, co tady budu říkat, se jim určitě nebude líbit. Takže pan ministr má podle... Oni mají takovou aplikaci, víte, oni se vždycky vylosují, kdo tady tedy bude sedět. Ale to nevadí. (Se smíchem.)
Já tady vystupuju ne proto, abych obstruoval. Alenka mi nedala žádnou takovou instrukci, abychom obstruovali proti asociálním návrhům této vlády, jak odrbala důchodce a všechny ostatní, ale přece jenom dneska bude DSA, Digital Services Act, a to je samozřejmě - nevím, co budou říkat kolegové - ale to je samozřejmě pokus Bruselu omezovat naši svobodu slova. ***
