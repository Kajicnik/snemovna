File: s127246.htm
Anchor: r9
Date: 27. schůze, 21. ledna 2025
Speaker: Poslanec Michal Kučera

Speech:
Poslanec Michal Kučera: Tak teď tedy bez toho smířlivého tónu. Paní kolegyně Peštová, prostřednictvím paní předsedající, prostě jste to měli udělat dříve. Zameškali jste to, nezvládli jste to, neudělali jste to. My jsme to museli dohánět v tomto volební období. Doháněly se energetické zákony, které tady měly být už za Karla Havlíčka. Nebyly udělány. Víte sama, že jsme tady měli už i připomínky z Evropské komise, že to není připraveno. Takže tohleto jsme všechno doháněli, zvládli jsme to. Dívejme se teďka prosím dopředu a hledejme řešení dopředu. Nedělejme tady reminiscenci. Já jsem se jí snažil vyhnout. Nedělejme tady reminiscenci, kdo co komu kdy udělal. Vy se v tom pravděpodobně vyžíváte. Tak tady připomeňte, kdo co dělal v kterém volebním období. Připomínám, že vy jste tady vládli osm let a osm let to vedlo k tomu výsledku, který je tady dnes a který musíme napravovat.

