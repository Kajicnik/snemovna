File: s127266.htm
Anchor: r7
Date: 27. schůze, 21. ledna 2025
Speaker: Poslanec Robert Stržínek

Speech:
Poslanec Robert Stržínek: Vážený pane ministře, já se domnívám, že nemáte pravdu. Ani tržní řád, ani metodika nezabrání v tuto chvíli tomu, aby soukromý vlastník na svém soukromém pozemku dovolil výstavbu výdejního boxu. Není legislativa, která by tomu zabránila. Města nemají možnost toto ovlivnit. Je opravdu zapotřebí udělat změnu stavebního zákona a dát tuto kompetenci stavebním úřadům, popřípadě samosprávám, které by dokázaly tyto problémy vyřešit. Já nemám nic proti tomu, aby výdejní boxy byly u velkých supermarketů, u parkovišť, kde nezhoršují dopravní situaci a mají tam své přirozené místo. Ale nám se začínají objevovat v sídlištích, v hustě zasídlených oblastech, často v úzkých uličkách, kde je problém s dopravou, a tam bez jasné legislativy to zakázat jako města v tuto chvíli opravdu nemůžeme.

