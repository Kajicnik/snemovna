File: s127116.htm
Anchor: r2
Date: 27. schůze, 21. ledna 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, pane ministře. Tak já jsem to asi směřovala opravdu dvojsmyslně, protože vím, že pan ministr Výborný tady není - takže ano, je polovina otázky na něj. Jenom se tedy doptám: v médiích - opravdu v médiích - to je teď moje doplňující otázka na vás tedy - bylo napsáno, že výbava pro policii a vlastně všechny ty prostředky byla v nákladech 14 milionů, tak se chci zeptat, jestli - samozřejmě předpokládám, že ta výbava bude použita i do dalších lokalit, když budete někde povoláni - ale jestli tato výbava už byla předtím, anebo opravdu byla pořízena tady do našeho Libereckého kraje za 14 milionů? A co s tím tedy? Nebo kde teď v lokalitě ještě jste povoláni jako policie na odstřel těchto prasat, i když tam není - já vím, že to je pro zemědělství - i když tam není opravdu infekce prokázána.

