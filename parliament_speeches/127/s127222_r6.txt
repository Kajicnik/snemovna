File: s127222.htm
Anchor: r6
Date: 27. schůze, 21. ledna 2025
Speaker: Poslanec Vladimír Zlínský

Speech:
Poslanec Vladimír Zlínský: Vážený pane předsedající, vážené dámy a pánové, navrhuji nový bod programu jednání, který se bude jmenovat Vliv současného způsobu života na úhrnnou plodnost populací, a to jako první bod dnešního jednání po pevně zařazených bodech. Včera jsem mluvil o tom, že možnou příčinou poklesu úhrnné plodnosti populací může být změna evolučně vytvořeného pudového chování, která je způsobena výrazně modifikovaným charakterem současného životního prostředí člověka.
Tato situace může být analogická s problematikou imunitního systému člověka, kdy se předpokládalo, že rychlá eliminace patogenů ze zevního prostředí člověka povede k dalšímu zlepšování zdravotního stavu obyvatelstva. Ale nakonec se ukázalo, že nadměrně čisté, až sterilní prostředí, ve kterém naše děti vyrůstají, je zodpovědné za vzestup incidence, tedy výskytu, mnoha autoimunních a degenerativních onemocnění v populaci, kdy imunitní systém poškozuje vlastní organismus, který má chránit, tedy se chová sebedestruktivně. ***
