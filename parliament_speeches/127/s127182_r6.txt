File: s127182.htm
Anchor: r6
Date: 27. schůze, 21. ledna 2025
Speaker: Poslanec Radek Vondráček

Speech:
Poslanec Radek Vondráček: Já považuju za vhodné říct tady na mikrofon, že jsem o pozměňovacím návrhu kolegů z ODS nevěděl ještě při zahájení projednání tohoto bodu, já jsem se do systému nedíval.
Vezměte si, co my jsme už zažili v posledních letech od koalice SPOLU: billboardy Putin, Babiš vedle sebe a zmínka o agentech, Rusko, pro tebe všecko. To byly hrubě urážlivé, hrubě nepravdivé kampaně, kdy si to rozdalo hnutí ANO a koalice SPOLU - zejména pan premiér a zejména ODS z mého pohledu - a i za této situace tady říkám, že udělat z toho přestupek je hloupý nápad.

