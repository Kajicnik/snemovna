File: s127119.htm
Anchor: r9
Date: 27. schůze, 21. ledna 2025
Speaker: Poslanec Jan Síla

Speech:
Poslanec Jan Síla: Děkuji, pane místopředsedo. Pane ministře, já bych vám jenom rád zopakoval, co se odehrávalo. Včera se odehrál další krvavý útok nožem v Bavorsku, kde mladý Afghánec zaútočil na skupinku dětí a učitelek z mateřské školky na procházce. Pobodal pět lidí, dítě a mladý muž zranění podlehli, další dítě podstoupilo náročnou operaci. Vážně jsou zraněné i obě učitelky.
20. prosince zabil autem na vánočním trhu v Magdeburgu saúdskoarabský lékař 6 lidí, 299 osob zranil, z toho 41 vážně. 29. 7. 2024 útok nožem na skupinu dětí v Southportu ve Velké Británii, 3 mrtvé dívky, 11 těžce zraněných. 23. 8. 2024 muž ze Sýrie v Solingenu zabil nožem v centru města 3 lidi a dalších 8 zranil.
Rád bych vás, pane ministře, upozornil, že na té alegorii s černochem se zakrvácenýma rukama, která je zneužívána k pronásledování Tomia Okamury, měli být se zakrvácenýma rukama spíše progresivní liberální politici, kteří nelegálně dováželi migranty. Jenomže to už by nebyla alegorie, ale znázornění reality. To jsou paradoxy dnešní neuvěřitelné doby. K soudu má jít Okamura, který na toto nebezpečí již 10 let upozorňuje. Pane ministře, budete dále akceptovat migrační pakt, a tím souhlasit s přenesením vraždění dětí ze západní Evropy do České republiky? Děkuji za odpověď.

