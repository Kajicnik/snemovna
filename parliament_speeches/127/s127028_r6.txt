File: s127028.htm
Anchor: r6
Date: 27. schůze, 21. ledna 2025
Speaker: Poslankyně Vladimíra Lesenská

Speech:
Poslankyně Vladimíra Lesenská:: Děkuji za slovo, vážený pane předsedající, dovolte mi odůvodnit své dva pozměňovací návrhy, ke kterým se pak v podrobné rozpravě přihlásím.
Vzhledem ke komplikované současné situaci ve světě je vhodné ochránit data českých občanů, zejména ta shromažďovaná a ukládaná orgány státu jemu podřízenými organizacemi a jejich dodavateli. Je například velmi rizikové, kdyby mělo být místo uložení takových informací daleko za hranicemi České republiky mimo Evropskou unii, třeba na jiném kontinentě, pak totiž nejen vzniká problém, jak ochránit tato data, ale také jaká jurisdikce by se pak na tuto ochranu dat vztahovala. Proto je pro Českou republiku a její občany vhodnější, aby tato data zůstávala uložená na území našeho státu, maximálně v rámci Evropské unie, kde platí obdobná legislativa, viz legislativa ochrany osobních údajů na nařízení GDPR. ***
