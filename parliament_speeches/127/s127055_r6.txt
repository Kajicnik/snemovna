File: s127055.htm
Anchor: r6
Date: 27. schůze, 21. ledna 2025
Speaker: Poslankyně Karla Maříková

Speech:
Poslankyně Karla Maříková: Děkuji za slovo, pane místopředsedo. No, já jsem ráda, že Honza Bureš tady řekl tu větu, že když to nepřijmeme, tak nás čeká pokuta. Myslím si, že to je krásná ukázka toho, že Evropská unie se chová jako diktátor a my de facto musíme poslouchat, jinak budeme platit. Takto by to být nemělo, měla by to být prostě spolupráce suverénních států, a pokud to poškozuje nějaké naše národní zájmy nebo naše přesvědčení, tak bychom neměli být nuceni takové implementace nějaké přijímat, aby nás to třeba poškodilo, bylo to proti naší vůli.
Jinak k těm ženám, já si myslím, že ženy jsou dostatečně dravé a umí se prosadit v každém oboru, i v politice. Vidíme to tady, viděli jsme to i v minulosti, že zastupují tady vysoké posty. Děkuji.

