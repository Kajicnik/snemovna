File: s127078.htm
Anchor: r8
Date: 27. schůze, 21. ledna 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, paní místopředsedkyně. Pane ministře, já nejsem expertkou na myslivecký zákon, ale mám za sebou poměrně dlouhou a náročnou debatu s kolegy na našem poslaneckém klubu, s kolegy, kteří na rozdíl ode mě se tomuto tématu věnují a kteří komunikují s odbornou veřejnosti, s myslivci. Vy jste tady mluvil o sdruženích, ale samozřejmě je jich obrovské množství a vnímáme jako klub hnutí ANO jejich názory a myslíme si, že ten návrh, který jste předložil, pane ministře - návrh zákona o myslivosti - je velmi kontroverzním zákonem. Já vím, že vždycky, když se hovoří o mysliveckém zákoně, tak to vyvolává velkou nevoli - úřady profesních spolků, mysliveckých sdružení - ale celá řada věcí, která tam je, tak je potřeba to vnímat a dát jim za pravdu, netlačit silou něco, proti čemu se vymezují. Za ně samozřejmě mluví roky zkušeností. Ale k tomuto zákonu mají připomínky i profesní organizace včetně výzkumných ústavů nebo organizace, kterých se to profesně velmi dotýká.
Já jsem vnímala a poslouchala, pane ministře, vaše slova v té úvodní řeči, kdy jste říkal, že jste připraven se bavit o úpravách, že víte, že je tam celá řada věcí, které je potřeba vydiskutovat a změnit v rámci... - tak jsem tomu aspoň rozuměla, vašim slovům - změnit to v rámci legislativního procesu formou pozměňovacího návrhu. ***
