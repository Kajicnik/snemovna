File: s127072.htm
Anchor: r16
Date: 27. schůze, 21. ledna 2025
Speaker: Poslanec Martin Kolovratník

Speech:
Poslanec Martin Kolovratník: Děkuji za slovo. Já se pokusím v nastaveném tempu pokračovat. Máme čtyři volební body.
První je aklamací tady na plénu. Je to návrh na změny ve složení orgánů Poslanecké sněmovny. Volební komise vyhlásila do včerejška do 12 hodin lhůtu na nominace a přijala nominace v usnesení číslo 149.
Jsou tam tři návrhy od hnutí ANO po našem bývalém kolegu Milanu Ferancovi. Jsou to návrhy do mandátového a imunitního výboru: nový poslanec pan Bohuslav Hudec, dále do rozpočtového výboru: pan Bohuslav Hudec a do ústavně-právního výboru také Bohuslav Hudec.
Plus ještě jedna nominace za bývalého pana poslance Lochmana, který je teď senátorem za klub Piráti a Starostové, a to je do stálé komise Poslanecké sněmovny pro kontrolu činnosti vojenského zpravodajství: pan poslanec Martin Exner.
Prosím, paní předsedající, (o) otevření rozpravy a poté (o) hlasování. Nebyly žádné rezignace, takže pouze jedno hlasování o navržených nominacích.

