File: s127259.htm
Anchor: r2
Date: 27. schůze, 21. ledna 2025
Speaker: Poslanec Radovan Vích

Speech:
Poslanec Radovan Vích: Děkuji za slovo, paní předsedající. Děkuji za odpověď, pane premiére, ale vidíme, že důsledky, které jsou zejména v Německu, jsou zásadní. Myslím si, že evropské řešení prostě není dobré, že bychom měli přijímat vlastní opatření.
Zeptám se v doplňující otázce na to, jaká je ta cena, kterou máme podle migračního paktu Evropské unie, přesněji Paktu o migraci a azylu, platit, pokud bychom nechtěli přijímat tyto migranty přeposílané v rámci EU. Podle vyjádření místopředsedy vlády a ministra vnitra Víta Rakušana v České televizi v loňském roce to bude 480 milionů korun ročně do unijního fondu a ta částka se může navíc z roku na rok měnit. Orgány Evropské unie roky tlačily na přijetí této legislativy a je pravděpodobné, že v praxi to bude co nejvíce relokací, což je maximálně nevýhodné pro střední Evropu, včetně České republiky. Já se ptám, co s tím chcete, pane premiére, dělat, anebo to také necháte na příští vládu? Děkuji.

