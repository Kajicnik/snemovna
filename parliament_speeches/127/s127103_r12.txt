File: s127103.htm
Anchor: r12
Date: 27. schůze, 21. ledna 2025
Speaker: Poslankyně Helena Válková

Speech:
Poslankyně Helena Válková: Budu rychlá, aby došlo taky na pana ministra Rakušana. Chci jenom ujistit pana poslance Žáčka, vaším prostřednictvím, paní předsedkyně, že se vkládá, já myslím, že už je vložená dokonce, ale to nevím, protože to teď nesleduju. Ale já jsem se striktně držela té naší dohody, kterou tady i pan předseda vyšetřovací komise potvrdil. Takže možná že došlo k nějakému technickému malému zpoždění. To mě mrzí. Ale to nezpochybňuje validitu té zprávy. To je první poznámka.
A druhá poznámka ještě. Víte, když člověku něco leží hodně v hlavě a stále si čte ty zprávy a ty dokumenty, a že jsme tam každý z nás strávili hodně času, tak samozřejmě myslím si, že každý má právo i na to, aby to, co z toho vyjde, a to je nezpochybnitelně i závěr - doporučení jsou podle mě důležitější, ale veřejnost chce závěry - tak, aby sedělo. A proto jsme bojovali za to, aby ty závěry byly reálnější, objektivnější, tak jak jsme to my cítili na půdorysu popisu té informace, toho skutkového děje. A vy sami, kteří budete mít k dispozici tu zprávu, buď dojdete k těm závěrům, k jakým došla většina komise, nebo dojdete k závěrům, k jakým jsme došli my jako minoritní skupinka. A myslím si, že budeme všichni sledovat teď ještě i, jak se k tomu postaví ostatní aktéři, naše veřejnost. Takže to je za mě všechno. ***
