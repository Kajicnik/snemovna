File: s127205.htm
Anchor: r17
Date: 27. schůze, 21. ledna 2025
Speaker: Poslanec Vojtěch Munzar

Speech:
Poslanec Vojtěch Munzar: Děkuji, já bych se chtěl přihlásit k pozměňovacímu návrhu, který je ve sněmovním systému pod číslem 5918. Já jsem se, kolegyně a kolegové, nevyjadřoval k tomu v obecné rozpravě, tak mi dovolte pár slov, ať je samozřejmě tento pozměňovací návrh řádně odůvodněn.
Ten pozměňovací návrh se skládá prakticky ze dvou částí. První část vznikla na základě dohody mezi Českou kanceláří pojistitelů a Ministerstvem dopravy a umožňuje legislativně vytvoření aplikace, která může nahradit papírové euroformuláře při nahlašování nehody, a ten legislativní rámec je potřeba pro to, aby mohla za prvé automaticky se tam sdílet data při zachování samozřejmě ověřování a ochrany dat, aby nedocházelo ke zneužití, takže tím cílem je vytvoření elektronické digitální aplikace pro hlášení nehod a komunikaci pojišťoven vzájemně díky tomu.
Druhá část toho pozměňovacího návrhu je navýšení limitu pro nehody, pro které se nemusí volat policie. Ten limit je už patnáct let 100 000 korun a v pozměňovacím návrhu je navýšení na 200 000 korun. Zbytek odůvodnění najdete přímo ve sněmovním dokumentu. Děkuji.

