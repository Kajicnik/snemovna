File: s127050.htm
Anchor: r4
Date: 27. schůze, 21. ledna 2025
Speaker: Poslanec Ivan Adamec

Speech:
Poslanec Ivan Adamec: Vážená paní místopředsedkyně, kolegyně, kolegové, pokusím se mluvit velmi stručně. Téma veřejné zakázky tady provází tento ctihodný sbor už řadu let. Dokonce si pamatuju, že na 1. schůzi - na mé 1. schůzi v Poslanecké sněmovně - cirka před jedenácti lety byl jeden z prvních bodů právě veřejné zakázky a zažil jsem tady různé výkyvy. Ze začátku všichni najednou chtěli to tak zpřísnit, až když zjistili, že se podle toho zákona nedá soutěžit. Tleskali u toho, tleskala Sněmovna vestoje, jak byli dobří, protikorupční. Ukázalo se, že byli nefunkční. Pak jsme to s velkou slávou změnili, teď máme zase nějaké další parametry měnit.
Řeknu jednu věc: víte, úmysly předkladatelů většinou jsou velmi úctyhodné. Boj proti korupci. Tak mi řekněte, proč v poslední době - i teď po tom vývoji tohohletoho zákona - máme tolik korupce? Máme ji tolik, nebo to jsou ojedinělé případy někde v různých oblastech? No, ono je to různé, podle období a podle toho, jak je policie úspěšná, podle toho, jak se podaří dohledat, jestli někdo podvádí, nebo nepodvádí.
Ale řeknu jednu věc: tenhle zákon je pro slušné lidi. To je potřeba si říct, protože když chcete soutěžit, vy jako zadavatel, chcete nejlepší cenu, nejlepší kvalitu, nejlepší výkon, tak se tak chováte. ***
