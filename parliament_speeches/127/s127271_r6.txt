File: s127271.htm
Anchor: r6
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Moc děkuju panu ministrovi, že přišel na interpelace a že tady nemusím mluvit pouze takzvaně do zdi, jsem tedy rád, že se můžeme aspoň o tom bavit.
Já jsem zachytil - a teď říkám na sociálních sítích - nějaká nová vyjádření ohledně Green Dealu a dalších věcí, které s tím souvisí. Tato vláda deklarovala, že musíme plnit požadavky, které nám říká Evropská unie, co se týká zákazu spalovacích motorů, emisních daní z budov, co se týká jejich energetické třídy, a dále tedy emisní daně z jednotlivých paliv, ať to je benzín, nafta, popřípadě nějaký plyn, na které to vozidlo jezdí. Jsou to poměrně velké částky. No, a nyní jsem zachytil právě na sociálních sítích po tom, co nastoupil Donald Trump, že tato vláda, vláda Petra Fialy - a vy jste součástí jako ministr financí, že nějakým způsobem byste to chtěl přehodnotit. A to by znamenalo samozřejmě odstoupit od pařížské klimatické dohody, zrušení emisních povolenek tak, aby naše elektrárny, které jsou momentálně na fosilní paliva, tedy na uhlí, nemusely platit takové obrovské povolenky a byli jsme konkurenceschopní.
A dále jsem se ještě chtěl zeptat, zda i v té souvislosti třeba neuvažujete o odkupu minoritních akcí minoritních akcionářů skupiny ČEZ. Moc děkuju za odpovědi.

