File: s127238.htm
Anchor: r4
Date: 27. schůze, 21. ledna 2025
Speaker: Poslanec Igor Hendrych

Speech:
Poslanec Igor Hendrych: Děkuji, vážený pane místopředsedo. Vážené dámy, vážení pánové, já se také obracím, vaším prostřednictvím, na pana Michálka. On se mi připomněl tím, že řekl, že hovořil v České televizi, je to zhruba rok. Já si na to velmi dobře pamatuju, protože já jsem se ho potom na ten jeho výrok tady ptal. Ten výrok zněl, že v rámci Dozimetru byly vyváděny peníze z Dopravního podniku, které sloužily následně k financování kampaně STANu proti de facto Pirátské straně, a já jsem ho tehdy před tím rokem žádal nebo jsem se ho tázal, zdali podal trestní oznámení v této věci. Tak bych si dovolil tento dotaz znovu zopakovat v kontextu této interpelace. Děkuji.

