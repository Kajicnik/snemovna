File: s127238.htm
Anchor: r12
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuju za slovo. Mě tady vážně baví ta vaše logika, prostřednictvím pana předsedajícího, že pan Fremr z TOP 09 se schází s panem Hlubučkem od Starostů, co tam byl v nějakých konspiračních bytech na tajňačku v Praze, že paní Vildumetzová jezdí na tajňačku kampaň v autě od lidí z Dozimetru, ale když tyhlety věci profláknou, tak jsou to Piráti, kdo za to zodpovídá, tak za to může Hřib. To je výborná logika. Ne, Hřib fakt nejezdil v autě od lidí z Dozimetru, Hřib fakt neměl svědka na svatbě člověka z Dozimetru. To není žádná společná fotka, vyfotit se může každý na fotce, s kým chce. Tady jde o to, že ty vazby prostě byly daleko užší, a vy to dobře víte.
Já se nechci vracet tomu, co zaznělo na nějakém důvěrném jednání nebo nezaznělo. Já považuju za dobrý krok, že třeba vyvodil odpovědnost Petr Gazdík, když byl ve vládě, a rezignoval na post ministra školství. To já považuju za dobrý krok v daném okamžiku.
A když už tady připomínáte tu Prahu pořád, tak ano - Hřib byl primátor za koalici a gesci dopravy měl na starosti někdo jiný. A my Piráti jsme navrhovali výběrové řízení na šéfa, aby se tam vyměnilo vedení Dopravního podniku. A zeptejte se, kdo na té dozorčí radě hlasoval proti tomu. My jsme ty lidi chtěli vyměnit a byly to další strany v dozorčí radě Dopravního podniku. Já nevím, jestli vy tam máte zástupce, nebo ne, nevím (Poslanec Nacher z místa: Já to vím.), a ti to zasabotovali. Takže takhle to bylo. ***
