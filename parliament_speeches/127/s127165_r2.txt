File: s127165.htm
Anchor: r2
Date: 27. schůze, 21. ledna 2025
Speaker: Poslankyně Karla Maříková

Speech:
Poslankyně Karla Maříková: Děkuji za slovo, paní místopředsedkyně. Já bych chtěla navrhnout bod s názvem Evropská unie uplácí neziskovky k prosazování Green Dealu a chtěla bych tohle navrhnout jako první bod za pevně zařazené.
Evropská unie prosazuje své nereálné zelené plány prostřednictvím placených neziskových organizací a manipuluje tak nejen s politiky, ale také s veřejností. Evropská komise dlouhodobě uplácí ekologické neziskovky, které lobbují za podporu šílené zelené politiky. Informace o uplácení neziskových organizacích byly zveřejněny v nizozemském deníku The Telegraph. Organizace byly pověřeny konkrétními úkoly, aby zajistily, že zelená politika Evropské unie bude ještě více šílenější a odtržená od reality. Jedna z hlavních neziskových organizací, která sdružuje ekologické skupiny v Evropě, byla instruována, aby uvedla minimálně šestnáct příkladů, díky kterým pak došlo k prosazení konkrétních zákonů. Tomu se říká manipulace a podvod. Finanční prostředky na podporu těchto aktivit pocházely z miliardového fondu určeného pro projekty v oblasti klimatu a ochrany životního prostředí, což znamená, že peníze, které měly jít skutečně na ochranu planety, jsou využívány k prosazování nereálných kontroverzních opatření. Mezi taková opatření patří například zákon týkající se obnovy přírody, který byl prosazen díky uplácení a lobbingu neziskovek a pochybných studií. Když OSN loni přiznala, že současná klimatická opatření sníží emise jen nepatrně, bylo jasné, že celá zelená politika je fraškou a podvodem. Evropský parlament ve své nesmyslné a vykonstruované honbě za snižováním CO2 ohrožuje pracovní místa a ekonomickou stabilitu celé Evropské unie. Zatímco někteří si na tom dobře namastí kapsu, miliony lidí rapidně zchudnou.
Toto zelené šílenství je nástroj jen, jak ovládat a zotročit lidi. Je načase říct Green Dealu dost. SPD skoncuje s Green Dealem a odstoupíme od Pařížské dohody, stejně jako to udělal Donald Trump. K tomu mu stačil jeden den a jeden podpis. My nebudeme lidem diktovat, čím mají jezdit, topit, a nebudeme lidem ničit jejich životní úroveň ve jménu zeleného fanatismu. Nebudeme ani financovat politické neziskovky, které tady manipulují s veřejností ve prospěch něčích zájmů, a prosadíme zákon na veřejnou kontrolu financování těchto organizací, které dostávají peníze ze zahraničí. Donutíme je se svléknout donaha, ať ukáží, kdo je financuje a za koho tady kopou.
Současná vláda Petra Fialy je jen prodlouženou rukou a slouhou Bruselu. Na takové rozhodnutí nemá odvahu. Ti schválí cokoliv, co jim z Bruselu pošlou, ať je to proti národním zájmům, anebo také proti jejich vlastnímu přesvědčení.
Však jsme to mohli vidět i ve středu, kdy jsme projednávali zákon, který zaváděl kvóty, a vystoupil tady poslanec za ODS Jan Bureš, shodou okolností můj krajan, který řekl, že s tím nesouhlasí, ale zvedne pro to ruku, protože bychom od Evropské unie dostali pokutu. Tady vidíte to pokrytectví, jak oni něco jiného říkají a něco jiného dělají. To je přesně ta jejich politika, takhle obalamutili ty lidi, aby se dostali ke svému vládnutí. Protože oni toho nejsou schopni, protože si stříkli do kalhot a mají hnědé trenky, tak je důležité, abychom tento bod otevřeli a jednali o tom, co dál, protože nemůžeme dále takto likvidovat ekonomiku našeho státu a musíme také jednat v zájmu našich lidí, naší země. Od toho tady jsme, a proto jsme byli zvoleni. Děkuji. (Potlesk v levé části sálu.)

