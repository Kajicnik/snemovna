File: s127268.htm
Anchor: r8
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Vidím, že je to fičák, jak tady nejsou ministři této vlády, tak to jde nějakým zrychleným způsobem.
No, každopádně, pan ministr Rakušan je někde na zahraniční cestě, tak já mu to musím říct takto zprostředkovaně. Doufám tedy, že se mi dostane odpovědi. Ono tady bylo dneska mnohokrát zmiňováno, ty jednotlivé kauzy, ať pana premiéra kampelička, anebo Dozimetr Víta Rakušana, tedy spojení STANu s kauzou Dozimetru, šifrované telefony a podobně. Já bych se velice rád zeptal na jednu věc, protože mě to tak připadá, že pan premiér se s panem vicepremiérem a ministrem vnitra tak jako trošičku drží pod krkem navzájem, takže pokračování dozimetru na to není nějaký tlak, a to teda pravděpodobně z řady Ministerstva vnitra, asi se to trošičku tlumí, ta kauza, no, a na vyšetřování kampeličky také není nějaký tlak. Sem tam někdo někde vyskočí z okna v těch kauzách nebo někoho přejede auto. Je to velmi zajímavé. Mě by tedy velmi zajímalo, jestli takovýto vztah, že se pánové drží pod krkem díky těmto kauzám, a proto je ta vláda takto stabilní a ty kauzy se nevyšetřují, tak zda to je tedy touto otázkou? Děkuji za odpovědi.

