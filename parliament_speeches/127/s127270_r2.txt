File: s127270.htm
Anchor: r2
Date: 27. schůze, 21. ledna 2025
Speaker: Poslanec Igor Hendrych

Speech:
Poslanec Igor Hendrych: Děkuji. Stručně, děkuji za to vysvětlení s těmi komunisty. Děkuji. Já jsem to po vás chtěl, ať to tady řeknete přímo jako na kameru, jak jste to vlastně myslel tady s tímhle tím tweetem. To byla podstatná část mého dotazu. No a ten zbytek, to, že se někdo vyjadřuje trošku expresivněji jako jo, tak jak jste tady uváděl, tak to neznamená, že logicky nebo prostě automaticky, že nemá jakoby s médii veřejné služby dobré úmysly. To bych nedával do nějaké rovnice jako úplně. A naopak, pokud někdo nemá třeba dobrou zkušenost s konkrétními redaktory České televize, a to se netýká jenom Andreje Babiše, ale i mnohých jiných mých kolegů, a v podstatě i já mám takovou zkušenost, tak to také neznamená, že, že nechceme, aby tady existovala Česká televize, Český rozhlas jako veřejnoprávní média. My v podstatě máme nějakou jinou představu o financování a nějak bych to nedával dohromady.

