File: s127056.htm
Anchor: r12
Date: 27. schůze, 21. ledna 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka: Já jsem chtěl říct přesně to, co říkala má předřečnice paní profesorka Adámková, vaším prostřednictvím, takže jenom holá fakta. Pan ministr předkládá tady evropskou směrnici za vládu, kde zasedá pouze jedna jediná ministryně. Taktéž za hnutí PirSTAN, které ve volbách když jako PirSTAN... tak měli jenom jednu jedinou ženu jako lídryni a to byla paní místopředsedkyně Olga Richterová. Teď nám tady bude všem říkat, když my tady máme jedinou ženu jako předsedkyni poslaneckého klubu a vládní koalice nemá ani jednu, jakým způsobem ty kvóty mají fungovat.
Já budu hlasovat proti, protože nesouhlasím bytostně tady s tímto, bych řekl, až diskriminačním rozdělováním mužů a žen. Gratuluji všem poslankyním i všem poslancům, kteří se do Sněmovny díky hlasům svých voličů dostali. My jako hnutí ANO velmi dbáme na to, aby to bylo co nejvyrovnanější, samozřejmě i bez kvót. Děkuji. (Potlesk.)

