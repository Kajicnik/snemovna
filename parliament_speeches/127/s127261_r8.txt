File: s127261.htm
Anchor: r8
Date: 27. schůze, 21. ledna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Děkuji, paní předsedající. Pane poslanče, já děkuju za tuto interpelaci. A to teď myslím vážně, to nemyslím ironicky, protože přichází ve správný den. Přichází v den, kdy Ministerstvo financí vydalo novou makroekonomickou predikci, kde je celá řada zajímavých a příznivých údajů, které se týkají České republiky.
Tak nejprve ty nejdůležitější údaje, ze kterých určitě budeme mít společnou radost. Za celý rok 2024 se hrubý domácí produkt s velkou pravděpodobností zvýšil o 1,1 procenta. Říkám s pravděpodobností, protože Český statistický úřad bude v nejbližších dnech ta čísla publikovat. ***
