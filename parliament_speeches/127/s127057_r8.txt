File: s127057.htm
Anchor: r8
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji, pane předsedající. Ono vždycky, když se něco musí dělat - jako že musíte, protože jinak se něco stane - tak je to -mus. Byl to dřív komunismus, stalinismus a teďka z Evropské unie nám sem jdou tedy takové normy, pro které bychom tady těžko hledali podporu, protože vždycky, když je něco nedobrovolné, vznese to nějakou veřejnou diskusi. Já bych tady nechtěl dělat ani pozitivní diskriminaci, ani negativní diskriminaci v podstatě pro žádnou skupinu. Myslím si, že to je skutečně tak, jak to tady zaznělo od paní ministryně. Je to otázkou toho, kdo se dokáže prosadit.
Já se jenom obávám, že jdeme proti nějakému evolučnímu vývoji nebo i proti zdravému rozumu. Ono stačí se podívat někdy do dávnější historie, Alois Jirásek napsal takový krásný román, jmenovalo se to Dívčí válka a já si myslím, že v europarlamentu na mnohých pozicích už to tak začíná pomalinku vypadat. Jenom se obávám, aby se z toho nestala nějaká norma. Moc děkuji.

