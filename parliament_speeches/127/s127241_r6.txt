File: s127241.htm
Anchor: r6
Date: 27. schůze, 21. ledna 2025
Speaker: Poslanec Ivan Bartoš

Speech:
Poslanec Ivan Bartoš: Děkuji za slovo. On to vlastně Patrik Nacher, prostřednictvím paní předsedající, docela popsal. Já bych u těch fotek; když s někým děláte v práci, a myslím, že se to stalo kolegovi, teď je místopředseda Pirátů, panu Šmídovi, na Olomouckém kraji, tak prostě s někým sedíte, řešíte tu politiku - teď nevím, jestli ten člověk byl z ANO nebo ne - on jeden den nepřijde do práce, protože prostě si ho odvedla policie v poutech. A pravděpodobně existuje nemalé množství fotek lidí, kteří seděli v krajském vedení Olomouckého kraje s tímto člověkem. A představte si, on to nikdo nevěděl, ale přesto se ty věci děly.
Já bych se chtěl vrátit tedy jenom k tomu původnímu návrhu Jakuba Michálka. Mně to trošku přijde, že tady jsou interpelováni Piráti zbytkem Sněmovny. Já bych to chtěl dostat trochu na zem, abychom se posunuli. Je prostě problematické, a tak je stavěná ta interpelace, když někde každý měsíc se dočteme novou informaci, proč postup v kauze Dozimetru nepokračuje dál. A ty důvody už se mi někdy jeví úplně absurdní, a já tedy vždycky věřím v to, že tady existuje to oddělení těch jednotlivých mocí. Ale pojďme tedy - chceme právní stát, chceme, aby občané měli důvěru v to, že jsou ty věci oddělené, tak se pojďme posunout ve věci této interpelace a ať může třeba pak vystoupit interpelovaný ministr Lipavský, který tady s námi jako jediný člen vlády musí sedět. Přitom tato témata v danou chvíli asi nejsou pro něj úplně relevantní. Škoda, že zde nesedí ti, jichž se jednotlivé interpelace týkají.

