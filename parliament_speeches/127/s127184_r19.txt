File: s127184.htm
Anchor: r19
Date: 27. schůze, 21. ledna 2025
Speaker: Poslanec Viktor Vojtko

Speech:
Poslanec Viktor Vojtko: Děkuji za slovo. Dobrý podvečer, dámy a pánové, dovolte mi, abych po debatě, kterou jsem vedl s Ministerstvem vnitra, zde krátce okomentoval a zdůvodnil pozměňovací návrh, který jsem zadal do systému pod číslem sněmovního dokumentu 5975.
Tento pozměňovací návrh obsahuje dvě základní části. První z nich reaguje na situaci při loňských povodních a na problémy, které vyvstaly s vystavováním dočasných občanských průkazů. Součástí tohoto konkrétního pozměňovacího návrhu je umožnit vydávání dočasného občanského průkazu především z důvodu výkonu volebního práva nebo práva hlasovat v referendu tak, aby to probíhalo efektivněji, aby to bylo možné vyřešit i technicky za situace, kdy končí podpora Windows 10 a starých jehličkových tiskáren. ***
