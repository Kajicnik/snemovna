File: s127088.htm
Anchor: r9
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo. Prosím, neodvádějme pozornost od předmětu této interpelace, kterou byl skutečně dotaz na konkrétní opatření paní kolegyně Schillerové, dotaz, které vláda bude dělat, aby nastartovala českou ekonomiku. Proto my jsme žádali, aby vláda upřesnila, co se rozumí tím, že bude větší podpora dostupného bydlení, protože zatím ty dosavadní kroky, které jsme viděli tady, včetně toho, že příslušný zákon, který také řeší dostupné bydlení, už od září tady leží a je blokován a sabotován, a nevytvářejme tady kouřovou clonu. Chceme opravdu vědět a ptáme se na to vlády, protože interpelace jsou určeny k tomu, aby odpovídala vláda Poslanecké sněmovně, tak aby členové vlády vysvětlili, jak to bude s podporou dostupného bydlení, protože lidé si na to stěžují, je to téma číslo jedna, na který si lidé stěžují, že jsou obrovsky drahé ceny bydlení, které neustále rostou, a vláda s tím vůbec nic nedělá. Naopak ty zákony, které to mají regulovat, ať už jde o tady dostupné bydlení, tam jsou to ty byty Airbnb, tak ty se odkládají a zpomalují. Proto ten dotaz je úplně logický, a když to tady vyznívá tak, že vlastně je to priorita vlády, že to je osobní priorita pana premiéra, a ty skutky nejsou vůbec jasné, čili jestli to znamená, že se navýší rozpočet vůči těm 7 miliardám, které jsem dojednal ve vládě, když jsme tam ještě byli, nebo jestli to znamená další nějaká legislativní opatření. Jaké konkrétní kroky vláda zkrátka v této oblasti učiní. A na to by měla odpovídat vláda, nikoliv - se vší úctou - koaliční poslanci, kteří na to mají minimální vliv.

