File: s127235.htm
Anchor: r9
Date: 27. schůze, 21. ledna 2025
Speaker: Poslanec Ivan Bartoš

Speech:
Poslanec Ivan Bartoš: Já bych chtěl zareagovat, ale já si myslím, že tady jsme v rámci toho, že to měli splnit ministři a že bychom to měli zařadit, bod, vlastně ve shodě. Paní poslankyně, prostřednictvím pana (předsedajícího), takhle (to) přece určuje kompetenční zákon. Neexistuje žádný superman, ani vicepremiér, ani premiér, který by přišel na ministerstvo (k) Marianu Jurečkovi nebo Vítovi Rakušanovi a řekl: V rozpočtu si napíšeš tohle, tohle, tohle, vysoutěžíš to za měsíc, vystavíš těchto osm formulářů. To není o škemrání, to je normálně dělba kompetencí. Digitální a informační agentura dělala na projektech, které myslím, že ocení i budoucí vláda: Registr zastupování, plné moci, posílení centrálních registrů, Portál občana - to jsou věci centrální digitalizace, provoz datových schránek, které jinak dělá Česká pošta. Je to normální rozdělení kompetencí. Já bych se jako tam v ničem nedivil. Nemyslím si - a nebyla zřízena nějaká nová ministerstva - že by to z pohledu investic, které byly dělány skrze Digitální a informační agenturu, byla nějaká drahá sranda, neboť opět digitalizaci rezortních systémů, ať je to Úřad práce, ať je to doprava, mají na starosti logicky ti daní ministři, kteří spravují tu agendu, jako já jsem měl DSŘ - a jak jsem dopadl - přitom Ministerstvo místního rozvoje má asi 63 procent služeb vystavených pro občany a žádosti, které jsou dneska podávány, jdou v oblasti stavebnictví přes Portál stavební správy, přes front-end.
Ale já bych chtěl ještě doplnit kolegu Patrika Nachera k tomu přílepku: já tomu taky nerozumím, protože ta data, která tady říkám, to 1 procento, to přece rezorty vlády věděly každý jeden moment, zda stihnou, nebo ne, jo? ***
