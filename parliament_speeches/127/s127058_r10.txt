File: s127058.htm
Anchor: r10
Date: 27. schůze, 21. ledna 2025
Speaker: Poslankyně Helena Langšádlová

Speech:
Poslankyně Helena Langšádlová: Děkuji za slovo, pane místopředsedo. Dámy a pánové, ano, velká část legislativy, kterou tady projednáváme, je implementací evropského práva. To je realita, protože jsme součástí tohoto společenství a protože nám to přináší mnoho výhod, mnoho výhod společného trhu a mnoho výhod... konkurenční výhody oproti zbytku světa.
Prosím, seznamme se všichni s tím, jak se tato legislativa přijímá, jak se přijímá evropská legislativa. Ano, zákonodárnou iniciativu má Evropská komise oproti českému právu, ale při přijímání této legislativy jsou aktivně zapojeni Rada, kde v případě roku 2015 byli zástupci hnutí ANO, a samozřejmě i parlament. ***
