File: s127257.htm
Anchor: r1
Date: 27. schůze, 21. ledna 2025
Speaker: Poslankyně Taťána Malá

Speech:
Poslankyně Taťána Malá: Já děkuji za vaši odpověď, pane premiére, a nepřekvapil jste mě. Jsem mírně v šoku, že nečtete média a že informace, které jsou naprosto veřejně dostupné, o odchodech zpravodajců, neberete vážně a situaci v ÚZSI bagatelizujete. Nicméně pokud hovoříte o tom, že bychom to neměli projednávat na veřejném plénu - já se domnívám, že mé otázky, které tady padly, tak byly poměrně dosti obecné a myslím si, že jste mohl na ně nějakým způsobem odpovědět. Nicméně říkáte, že problém v rozvědce nevidíte, že o personální situaci nemáte žádné informace, nebo nemáte o těch odchodech informace. Já je mám a mají je všichni občané České republiky, protože já čerpám z naprosto veřejných zdrojů. Ale pokud tedy je tohle problém z vašeho pohledu tady projednávat, tak bych se chtěla zeptat, jestli se tedy zúčastníte jednání komise, která zasedne (Předsedající: Čas.) příští týden v úterý ve 3 hodiny odpoledne?

