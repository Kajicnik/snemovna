File: s127112.htm
Anchor: r8
Date: 27. schůze, 21. ledna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Děkuji, paní předsedající. Vážená paní poslankyně, tak na začátku té své odpovědi bych chtěl říct, že Česká republika bohužel nedisponuje takovými ložisky zemního plynu, aby dokázala svojí produkcí pokrýt alespoň trochu významnější část celkové tuzemské spotřeby této energetické komodity. A u komodity jejich význam navíc v následujících letech v důsledku dekarbonizace teplárenství a nutnosti náhrady uhelných elektráren ještě poroste. Prakticky celou tuzemskou spotřebu plynu je potřeba importovat do naší země ze zahraničních zdrojů, a to je možné pouze jedním způsobem, a to je využití plynovodu přepravní soustavy společnosti NET4GAS. ***
