File: s127191.htm
Anchor: r4
Date: 27. schůze, 21. ledna 2025
Speaker: Poslankyně Ivana Mádlová

Speech:
Poslankyně Ivana Mádlová: Děkuji za slovo, pane místopředsedo. Já jsem si tady v rychlosti udělala pár poznámek. Vaším hlavním důvodem je, že doba je rychlá a dynamická. Tady bych prosila o vysvětlení, jak to souvisí s výpovědí bez udání důvodu, protože pokud je nějaká nadbytečnost nebo nejsou zakázky, tak se to řeší úplně jiným způsobem, který umožňuje tedy zákoník práce, takže bych poprosila o vysvětlení.
Potom tady vlastně vůbec nezaznělo, protože vy mluvíte ve velmi obecných frázích, tak kvůli jakým zaměstnancům navrhujete výpovědi bez udání důvodu? Jestli můžete uvést konkrétní příklady, protože to tady vůbec nezaznělo. Fabriky jedou na agenturní zaměstnance, tam se to dá řešit jinak, pak máte smlouvy na dobu určitou, můžete řešit dohody, překážky v práci a tak dále, to znamená, že zákoník práce dneska umožňuje celou řadu důvodů a je to dost flexibilní. To znamená, jestli byste mohl uvést skutečně konkrétní důvod, o jaké zaměstnance se jedná, protože mzdy mají i vysokoškolští pracovníci, mzdy mají zdravotníci v krajských nemocnicích, to znamená, koho se to konkrétně týká, na koho míříte?
Proč jste zvolili pět let? Proč jste nezvolili šest? Proč jste nezvolili osm? To bych taky prosila vysvětlit, jak jste dospěli k těm pěti letům, proč to tak je?
A jestli jste si opravdu jisti, že zaměstnavatelé dobře využívají zákoník práce s tím vším, co jim nabízí, jakým způsobem mohou rozvázat pracovní poměr se zaměstnancem? Není pravda, že zaměstnavatel to, co jste říkal, že může ze dne na den propustit zaměstnance, to prostě nelze - asi neznáte zákoník práce - a nelze to ani u zaměstnavatele. Lze to jedině pro hrubé porušení pracovní kázně, jinak to jste asi nemyslel. Protože už nemám důvod (čas?), tak se možná ještě přihlásím.
Co udělala ódéeska a topka pro lidi padesát pět a plus? (Předsedající: Čas, paní poslankyně.) Jaký program máte?

