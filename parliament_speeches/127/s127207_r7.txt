File: s127207.htm
Anchor: r7
Date: 27. schůze, 21. ledna 2025
Speaker: Poslanec Libor Turek

Speech:
Poslanec Libor Turek: Děkuji za slovo. Vážený pane předsedající, kolegyně, kolegové, v rychlosti bych vás seznámil s usnesením hospodářského výboru z 52. schůze ze dne 16. ledna 2025, kdy "hospodářský výbor Poslanecké sněmovny Parlamentu České republiky po vyslechnutí úvodního slova zástupce předkladatelů, poslance Ivana Adamce, zpravodajské zprávě poslance Libora Turka a po obecné a podrobné rozpravě
I. doporučuje Poslanecké sněmovně Parlamentu České republiky projednat a schválit sněmovní tisk376ve znění schválených pozměňovacích návrhů" - byly tady představeny a já bych si dovolil pro úsporu času odkázat na sněmovní tisk376/2, nebudu to číst celé, protože je to relativně dlouhé;
"II. zmocňuje zpravodaje výboru, aby ve spolupráci s navrhovatelem a legislativním odborem Kanceláře Poslanecké sněmovny Parlamentu České republiky provedl v návrhu zákona legislativně technické úpravy, které nemají dopad na věcný obsah navrhovaného zákona;
III. pověřuje zpravodaje výboru, aby na schůzi Poslanecké sněmovny Parlamentu České republiky přednesl zprávu o výsledcích projednávání tohoto návrhu zákona v hospodářském výboru;
IV. pověřuje předsedu výboru, aby předložil toto usnesení předsedkyni Poslanecké sněmovny Parlamentu České republiky." To je zatím všechno. Děkuji za slovo.

