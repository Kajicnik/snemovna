File: s127122.htm
Anchor: r4
Date: 27. schůze, 21. ledna 2025
Speaker: Poslankyně Lenka Knechtová

Speech:
Poslankyně Lenka Knechtová: Vážený pane místopředsedo, děkuji za slovo. Vážený pane ministře, kolky přestaly v Česku platit s koncem roku 2024.  pětný odkup skončil 31. prosince a Česká pošta pouze na vybraných pracovištích, 86 poštovních pobočkách, na základě písemně vyhotovené žádosti ho provedla, přitom ještě 31. prosince bylo možné podávat žádosti s kolkem. V rámci vládního konsolidačního balíčku byly kolky zrušeny, ačkoliv podle analýzy, která zrušení předcházela, uvedla, že jich má stát na dlouhé roky dopředu. Při zpětném odkupu si Česká pošta brala poplatek 5 procent z nominální ceny, pokud by byl kolek poškozený, je to 10 procent. Já se ptám, jestli je to fér vůči občanům?
Dále konec kolkových známek lze vnímat jako součást širšího trendu digitalizace státní správy. Jak jste tedy s tím na Ministerstvu vnitra daleko a jak jste se s ním vypořádali, protože digitalizace služeb státu byla odložena o dva roky? Děkuji.

