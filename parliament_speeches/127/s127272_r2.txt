File: s127272.htm
Anchor: r2
Date: 27. schůze, 21. ledna 2025
Speaker: Poslanec Radek Koten

Speech:
Poslanec Radek Koten: Děkuji. Tak samozřejmě to, že by to byla dobrá cesta, tak to samozřejmě kvituji. Hlavně vzhledem k tomu, že jste neměl už více času, tak ještě bych zopakoval ten dotaz na odkup akcií ČEZu, protože je tam zhruba 30 procent minoritních akcionářů, tak zda tedy i díky tomu, že jsou zatím ještě stále poměrně vysoké ceny elektrických energií, a ČEZ de facto, nebo ta část, kterou vlastní stát, těch 70 procent, tak jsou to poměrně zajímavé peníze, které by se daly využít i k odkupu těch zbývajících 30 procent. A neříkám, že by to bylo během jednoho roku, ale v podstatě během několika málo let bychom to mohli mít tedy odkoupeno. A samozřejmě nevím, jakým způsobem se tedy propsaly ty volby ve Spojených státech a ty dekrety Donalda Trumpa, tak zda tedy to na vás mělo také nějaký vliv? Děkuju.

