File: s127250.htm
Anchor: r4
Date: 27. schůze, 21. ledna 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura: Děkuji za slovo. To je takzvaný doprovodný zákon k předchozímu tisku, který novelizuje ty právní předpisy, kde byl odkaz na starý zákon, takže tam ty odkazy se mění na nový zákon. Jediná podstatná změna, která je obsažena v tomto důvodovém zákoně, je, že odebíráme Finanční správě nebo rušíme pravomoc Finanční správy vykonávat finanční kontrolu. Po reorganizaci Finanční správy v roce 2013 je to vlastně činnost zbytečná, dělá to Ministerstvo financí a Finanční správa se primárně soustřeďuje na výkon daňové kontroly dotací v rámci správy odvodu za porušení rozpočtové kázně a veřejnosprávní kontrolu pak dělá v plném rozsahu Ministerstvo financí. Děkuji za pozornost.

