File: s127240.htm
Anchor: r4
Date: 27. schůze, 21. ledna 2025
Speaker: Poslanec Ivan Bartoš

Speech:
Poslanec Ivan Bartoš: Já jsem chtěl ještě zareagovat možná zpětně na tu věc, která tady je zmiňována. Já vždycky když vystoupím, tak slyším, ta digitalizace stavebního řízení. Když se teď podívám, jak ten vývoj situace probíhá, tak i přes veškeré komplikace, u kterých jsem vystupoval, a ta zodpovědnost nakonec se projevila i mým odvoláním z vlády, tak současná vláda hodnotí digitalizaci stavebního řízení splněnu na 80 procent. I přes ty původní komplikace všechny systémy běží, a dokonce i vláda hovoří o benefitech, které to přináší. Ten systém podle mých informací, Portál stavebníka v současnosti přijímá zhruba 5 tisíc nových žádostí týdně, které se podávají přes Portál stavební správy, a vydává se 2 500 rozhodnutí týdně, protože samozřejmě to není jedna k jedné. Ty jednotlivé žádosti nějakým způsobem probíhají.
Tak. Tento stav byl stabilní ještě před schválením takzvaného bypassu. Samo Ministerstvo rozvoje na svých stránkách píše, že si úředníci mohou vybrat, jestli budou používat námi dodaný ISSŘ, nebo ten tedy monopolní systém VITA. A já jsem četl na ČTK vyjádření Stavebního úřadu v Chebu, které bylo velmi kritické při startu digitalizace i vůči mé osobě, a vedoucí stavebního odboru říkal pro ČTK, že ani po bypassu neplánuje jeho úřad pracovat v tom původním systému VITA. Cituji: "Podání přijatá od 30. června jsou vyřizována v původních systémech a v tuto chvíli jich není zpracováno maximálně deset. Ostatní žádosti přijaté od července jsou v různém stupni rozpracovanosti dle obsahu a kvality podání, zhruba 100 procent žádostí je přerušeno a čeká na doplnění ze strany podavatelů. Zpracovávají se v novém systému." Já jsem tady pouze citoval jednotlivé zdroje, tak jenom abych doilustroval tu naprosto zpackanou digitalizaci Bartoše v momentě, kdy se bavíme, že některé rezorty (Předsedající: Čas!) mají splněno 1 procento z digitalizace.

