File: s127268.htm
Anchor: r12
Date: 27. schůze, 21. ledna 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Děkuji. Dobrý podvečer, vážená paní místopředsedkyně, kolegyně, kolegové, já si na to dovolím odpovědět. Jednak oceňuju tento týden diskusi k projednávané novelizaci zákoníku práce ve druhém čtení, kdy i celá řada kolegyň a kolegů z opozice tady veřejně říkala, že vnímají, že tato novela zákoníku práce je dobře připravena, dobře prodiskutovaná se sociálními partnery, toho si cením. Pokud jde o načtený návrh, který už tam načten je, máme po druhém čtení ze strany některých kolegů z koalice z ODS a TOP 09. Já s ním bytostně nesouhlasím. Říkám to tady dva roky, a pro mě naprosto nepřijatelné, aby takovýto návrh ve třetím čtení prošel. Pro mě i pro nás jako pro lidovce, jako koaličního partnera je toto nepřijatelné. Jednak ten návrh jako takový má celou řadu i věcných nedostatků. My to budeme samozřejmě psát ve zdůvodnění i pro sociální výbor, který bude jednat 5. února. ***
