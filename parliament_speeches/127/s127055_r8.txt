File: s127055.htm
Anchor: r8
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher: Děkuji. No, tak ono nakonec vlastně možná trochu beru zpět, protože tahleta novela vlastně je užitečná v tom, že si to tady můžeme takhle říct mezi sebou a že to možná slouží k nějaké osvětě, byť ne ve všem, co řekla moje ctěná kolegyně Helena Válková, s ní souhlasím, ale aspoň se tady obnažila doslova některá témata.
Nicméně v reakci na kolegu Bureše - tamhle, ano - no, to je přesně ono, že na mikrofon tady poslanec Parlamentu České republiky řekne, že s tím bytostně nesouhlasí, a pak přesto pro to hlasuje z obav z potenciálních nějakých pokut. To je prostě ten princip, který mně vadí, a je úplně jedno, jestli jsem koaliční, nebo opoziční. Jestli si, pane kolego, prostřednictvím pana místopředsedy, vytáhnete stenozáznam, tak já jsem v tomhle konzistentně hovořil i v minulém volebním období, když sem přišlo něco podobného. A byl jsem koaliční poslanec. Prostě je naším právem vyjádřit k tomu nějaký názor, i ta situace se mění. Vy často argumentujete to, že jste měli nějaký názor předtím, pak jiný, protože se ta situace mění. Situace se mění ve Spojených státech, je potřeba na to i nějakým způsobem reagovat. Není přece nic špatného, když parlament suverénní země prostě řekne: Jasně, ale tohleto my kvótami řešit nechceme, budeme to řešit nějakým třeba jiným způsobem. To mně přijde úplně v pořádku. Jak... Ale mít obavy z toho, že budou přicházet pokuty, vlastně znamená, že my jsme tady stroje na hlasování v překladu u těchhletěch norem, ale tak to... Dobře, tak to pak pojďme hlasovat na dálku, nemusíme tady být v tom sále, pojďme to mít jako nějakou povinnost a nehrajme si na to, že se tady něco takového otvírá. Takže na tom, co já jsem řekl s těmi kvótami - a jsem rád, že kolega Bureš se mnou souhlasí - ten obsah, na tom nemám co měnit. V důsledku to nakonec může poškodit samotné ženy. (Předsedající: Čas.) Děkuji.

