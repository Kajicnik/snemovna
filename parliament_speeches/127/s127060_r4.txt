File: s127060.htm
Anchor: r4
Date: 27. schůze, 21. ledna 2025
Speaker: Poslanec Oldřich Černý

Speech:
Poslanec Oldřich Černý: Děkuji za slovo, pane předsedající. Vážené kolegyně, vážení kolegové, novela veterinárního zákona dnes míří do třetího čtení. K této novele je přiřazeno více pozměňovacích návrhů, které většinově podporujeme, a já se k nim za náš klub SPD v krátkosti také vyjádřím.
Veterinární zákon prošel změnami podle nových právních předpisů Evropské unie v roce 2019 a 2022. Nynější úprava reaguje na požadavky z aplikační praxe těchto pozměněných novel, kdy se jedná především o požadavky odborných úprav i o potřebné změny pro orgány provádějící státní veterinární dozor. Zjednodušují se například právní úpravy v oblasti veterinární hygieny, upravují se postupy vydávání opatření k tlumení nemocí přenositelných na člověka, ruší se nadbytečné a nepoužívané kompetence obecních úřadů a tak dále. ***
