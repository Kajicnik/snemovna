File: s127067.htm
Anchor: r3
Date: 27. schůze, 21. ledna 2025
Speaker: Poslanec Ondřej Babka

Speech:
Poslanec Ondřej Babka: Děkuji za slovo. Já už se nebudu vracet k zákonu jako takovému, stanovisko za náš klub zde přednesl kolega Lubomír Brož, nicméně si dovolím načíst legislativně technickou úpravu ke svému pozměňovacímu návrhu obsaženému v souhrnu pozměňovacích návrhů sněmovního tisku 690/3.
Víte, že tedy tam je ten můj pozměňovací návrh - nebo náš - který jsem dne 12. září 2024 ve druhém čtení přednesl, tedy tento souhrn pozměňovacích návrhů, které nahrazují pojem "status umělce" pojmem "pracovník v kultuře". Ta mnou navržená změna vyžaduje ještě legislativně technickou úpravu v souladu s § 95 odst. 2, to jest úpravu logicky vyplývající z přednesených pozměňovacích návrhů v tomto znění: "V části druhé čl. II položce 22 písm. z) se slovo ‚umělců‘ nahrazuje slovy ‚pracovníků v kultuře‘." Tolik legislativně technická úprava, aby náš pozměňovací návrh - nebo můj pozměňovací návrh - byl v pořádku a hlasovatelný. Děkuji za pozornost.

