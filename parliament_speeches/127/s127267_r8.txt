File: s127267.htm
Anchor: r8
Date: 27. schůze, 21. ledna 2025
Speaker: Ministryně obrany ČR Jana Černochová

Speech:
Ministryně obrany ČR Jana Černochová: Nejsem spokojená s tím stavem, snažím se ho měnit, ale jak říkám: tři roky na rezortu Ministerstva obrany se věnujeme změně legislativy, změně vyhlášek. Jenom dva roky trvala změna té zdravotní vyhlášky. Dva a půl roku čekám na finále té výstrojní vyhlášky. Dneska jsme ráno měli poradu, dozvěděla jsem se od pana generála Běleného, že konečně tam je tedy nějaký předpoklad, že by ta vyhláška mohla být dokončená, že by mohla platit, řekněme, od pololetí tohoto roku - což je strašně důležité, protože my můžeme kupovat drahou techniku, sebelepší techniku, ale pokud nejsme schopni vystrojit vojáky nebo příslušníky aktivní zálohy, tak to je častokrát i důvod, proč tu armádu opouští, protože říkají, jak vy se k nám chováte? My jsme se rozhodli sloužit téhle zemi, ale nedostáváme základní věci, na které bychom jako vojáci měli mít nárok. Snažím se to měnit. Myslím si, že opravdu i v tom týmu Personál, kterému šéfuje pan generál Hlaváč, tak se podaří udělat nějaké kroky pro to, abychom ta čísla za letošní rok měli lepší. ***
