File: s127265.htm
Anchor: r8
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher: Děkuju. Já samozřejmě panu ministrovi předám - mám to tady jak písemně, tak můžu poslat i ten mail, kde jsou údaje na toho pána. To si myslím, že problém není. Mně jde v principu obecně možná i o osvětu v této věci, to znamená, ta problematika dvojího typu: nemoc z povolání - renta versus jiná nemoc, a jakým způsobem s tím naložit, aby ti lidé normálně chodili na preventivní prohlídky a nebáli se toho, že se jim jiná obecná nemoc najde, tak oni přijdou o tu rentu, protože pak oni na ty preventivní prohlídky nechodí a v systému to pak může stát ještě víc, a renta a ta motivace k tomu si přivydělat a nebýt za to trestán. To jsou takové dvě problematiky, které si myslím, že stojí za to se jim pověnovat.
Takže jedna věc je tenhle osobní příběh, ten pošlu, ale možná se tím třeba obnažila ta debata obecně o těch lidech - nemoc z povolání. Ono ji zase tolik není. Podle mých údajů jich je 15 tisíc.

