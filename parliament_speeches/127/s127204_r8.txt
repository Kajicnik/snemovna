File: s127204.htm
Anchor: r8
Date: 27. schůze, 21. ledna 2025
Speaker: Poslanec Patrik Nacher

Speech:
Poslanec Patrik Nacher: Děkuji. Snad naposled. Na kolegu Blahu, já už nevím, jak to pojmout a jak to vysvětlit. Když člověk sedá do taxíku, to znamená, objedná si nějakou službu přepravy, tak očekává službu minimálně na úrovni znalosti toho, co je ten sám člověk, jestli mi rozumíte, protože to je... za to platí, za tu službu, proto by tam minimální nějaké věci... Praha... Česká republika by nebyla určitě jediná země. Jsou země a jsou města, jsou metropole, kde ten místopis je nedílnou součástí i v dnešní době. Je to tak. To znamená, je potřeba se, pane kolego, prostřednictvím pana místopředsedy, o to zajímat v trochu širším kontextu, ale my jsme to tam nedali právě proto, aby tam tahleta debata nebyla, ale ono by si ji to zasloužilo, protože co je mi to za službu, když si objednám někoho, kdo je totálně ze sta procent závislý na navigaci? Rozumíte mi? To nedává elementární, vůbec žádnou logiku. Tou technologií nenahradíte úplně všechno. Vy si prostě něco objednáváte a čekáte nějaký servis a nějakou bezpečnost. Jak vám říkám, je to také o tom, že vy se máte věnovat silničnímu provozu, ne koukat do navigace. Navigace má být podpůrná záležitost, nikoliv vaše... vodítko toho řidiče, který do toho kouká, nedává pozor, jezdí na červenou. Já vám ukážu ta videa, která kolujou na sítích. Vzrůstající počet nehod je toho důkazem.

