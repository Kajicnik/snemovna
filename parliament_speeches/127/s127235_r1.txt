File: s127235.htm
Anchor: r1
Date: 27. schůze, 21. ledna 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo. Vážený pane místopředsedo, vážené kolegyně, vážení kolegové, já jenom fakticky budu reagovat. Nezapomínejme na to, že za digitalizaci je zodpovědný daný ministr, tak jako za všechno ostatní, co má ve svém baráku. Nežijme v představě, že digitalizaci všech rezortů řeší vicepremiér pro digitalizaci, který pro digitalizaci má deset tabulek na Úřadu vlády, nemá proto žádný vlastní barák. Má sice Digitální agenturu, ta se tehdy tedy stavěla, samozřejmě se musela nejdřív schválit, ale veďme k odpovědnosti jednotlivé rezorty. Protože i kdyby se stavěl vicepremiér pro digitalizaci na hlavu, tak ten rezort prostě nepřetlačí, pokud není ochota na straně politických partnerů vyvinout tam nějaký tlak nebo na straně pana premiéra, což si myslím, že asi je skoro contradictio in adjecto v tomhle případě.
Podívejme se na tu tabulku. Ministerstvo vnitra má stále v tabulce Digitální agentury skvělé 1 procento elektronických formulářů - 1 procento Ministerstvo vnitra, to, které bylo zodpovědné za digitalizaci předchozích dvacet let. V tom je ten problém, že ti lidi, kteří byli zodpovědní na tom baráku, Ministerstvo vnitra bohužel nedělalo digitalizaci, to dělalo předávání papírů z jedné hromady na druhou, ve kterých dokumentovalo eGovernment, tak dělalo papírovou dokumentaci eGovernmentu. To dělalo Ministerstvo vnitra. Další ministerstva tam jsou na podobných procentech. Takže v tom je ten základní problém, a to je to, co tady nezvládl vysvětlit pan vicepremiér Jurečka, který je teď zodpovědný za digitalizaci, proč netlačí na jednotlivé rezorty, když oni jsou ze SPOLU, oni mají většinu ve vládě, oni můžou klást úkoly - my jsme nic takového neměli. To jsme tady chtěli vysvětlit a to jsme tady neslyšeli, v tom já vnímám ten největší problém.

