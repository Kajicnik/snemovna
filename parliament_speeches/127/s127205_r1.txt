File: s127205.htm
Anchor: r1
Date: 27. schůze, 21. ledna 2025
Speaker: Poslanec Martin Kolovratník

Speech:
Poslanec Martin Kolovratník: Dobrý večer, já budu velmi, velmi stručný v ten pokročilý čas. Je to druhé čtení. Ve vší úctě chápu potřebu kolegů k té diskusi, ale tohle... je to opravdu víc odborná debata, to určitě odpracujeme v hospodářském výboru.
Za sebe jako garant pro klub hnutí ANO rychlá reakce: Ty pražské návrhy opravdu vnímám jako minimalistické, rozumné, ty české řidičáky. Taky jsem se do těch statistik díval - asi Patrik je pak bude v třetím čtení představovat - v roce 2019 to byly necelé dva tisíce škodních událostí u těch taxikářů, dneska je to kolem třech tisíc, takže ten nárůst tam podle čísel je vidět. Říkám za sebe a budu takto doporučovat kolegům, aby tu minimální verzi podpořili.
Druhé téma, které jsem v debatě zaznamenal, ta autonomní mobilita. Tady nezastírám, že jsem byl taky opatrný, skeptický. Mluvili jsme o tom na podvýboru pro dopravu, tak jak nám to tam bylo vysvětleno a argumentováno, tak mi ten návrh dává logiku a určitě budu argumentovat jak na výboru, tak pro náš klub, tak v třetím čtení na podporu.
Ale chci mluvit o něčem jiném a velmi stručně. Já jsem se nakonec rozhodl taky dát do textu nebo do systému toho tisku jeden pozměňovací návrh. My jsme to tušili, je to devítinovela, opravdu zasahuje v tom rezortu dopravy - snad kromě železnice a letectví a vody - prakticky do všeho, nebo v té silniční dopravě do všeho. Já jsem připravil jeden pozměňovací návrh relativně stručný, který zavádí nebo snaží se navrhnout takzvané jednorázové evidenční kontroly u vozidel. Je to téma o tom, pokud někdo... ne, že pořizuje nové auto, ale pokud se auto přeprodává, pokud tedy mění vlastníka, tak aby byla zajištěna ochrana spotřebitele, aby byla zajištěna kontrola stočeného tachometru, kterých podle posledních statistik je kolem 10 procent - každé desáté auto opravdu tímhle trpí - takže na ochranu lidí těch, kteří kupují třeba v nějakých sociálně vyloučených, slabších oblastech nějaké staré, ojeté auto, aby měli možnost si zkontrolovat, podívat se, jestli tedy nemá stočený tachometr, jestli nemá změněny identifikační znaky a podobně. Je to jeden z mých relativně drobných pozměňovacích návrhů, určitě se k němu taky na hospodářském výboru vrátíme a budeme diskutovat, asi teď není potřeba povídat víc. Je to téma do výboru, za malou chvíli se k němu přihlásím. Děkuju.

