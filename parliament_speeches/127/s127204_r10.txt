File: s127204.htm
Anchor: r10
Date: 27. schůze, 21. ledna 2025
Speaker: Poslanec Bohuslav Svoboda

Speech:
Poslanec Bohuslav Svoboda: Děkuji. Já s tím vším souhlasím. Já říkám jenom to, že objednat si taxíka v Jižní Americe způsobem, jako to děláme my, je čin rovnající se téměř sebevraždě. To nikdo neudělá. Každý chce mít nějakou záruku, že ta taxislužba má nějakou kvalitu. Nejenom v podobě toho řidiče, že umí řídit, ale také v podobě toho, že to je člověk, jehož trestní rejstřík je odpovídající tomu povolání, které dělá.
Já to zdůrazňuji proto, že ta hrozba ve městě, které má taxikářů asi desetkrát tolik, než potřebuje, znamená, že tam kvalita těch taxikářů je určitě složitá i z toho hlediska jejich morálních a etických vlastností, že to vůbec není problém toho, jestli dobře řídí, nebo špatně řídí, že ten problém, který celý svět řeší, je ten, aby ta jízda byla bezpečná z hlediska toho, že se dávám do rukou někomu, koho neznám. Nejenom že se mu dávám do rukou, jako že se se mnou nabourá, ale ta rizika přepadení člověka, který je zavřený ve voze a potom z něj vyhozený, je skutečně ve světě veliká a ta doba u nás určitě bude přicházet.

