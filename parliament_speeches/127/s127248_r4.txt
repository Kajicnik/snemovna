File: s127248.htm
Anchor: r4
Date: 27. schůze, 21. ledna 2025
Speaker: Ministr průmyslu a obchodu ČR Lukáš Vlček

Speech:
Ministr průmyslu a obchodu ČR Lukáš Vlček: Děkuji. Já budu opravdu velmi stručný, ono to tady padlo. Dámy a pánové, v tomto případě ideologie opravdu musí stranou. Tohleto je opravdu silné politické, silné technické, ale zároveň silné společenské téma. Každá společnost roste a padá s dostatkem energií a pokud opravdu neuděláme takové kroky, aby česká společnost měla dostatek energií a zároveň měla i prostor pro rozvíjení nových forem, jako jsou právě obnovitelné zdroje, jako je otázka akumulace, agregace, tak se společensky opravdu nemůžeme posunout, ale spíše to na nás může velmi negativně dopadnout nejenom v hospodářských aspektech, ale i v těch aspektech civilizačních.
To znamená, já sám za sebe prosím, abychom v tomto případě dali ideologii stranou. Náš rezort tak, jako byl do té současné doby velmi aktivní v té debatě, snažil se tu debatu velmi silně moderovat, přizvat ke stolu každého, kdo k tomu stolu chtěl přijít, ať z oblasti koalice, opozice, ale i samozřejmě zájmových organizací, ekologických sdružení, tak my jsme na tu debatu připraveni. Ale opravdu prosím, toto je tak silné téma, které musíme nutně, nutně tlačit dopředu. Děkuju.

