File: s132046.htm
Anchor: r2
Date: 32. schůze, 13. března 2025
Speaker: Poslanec Jan Hofmann

Speech:
Poslanec Jan Hofmann:: Děkuji za slovo. Já jsem si vybral několik bodů, co tady pan předseda Fiala říkal. Mě zaujala věc třeba neplánované výdaje na konci roku 80 miliard, že to byly neplánované výdaje. Ony ty výdaje totiž jsou dány ve smlouvách. To je přece základní věc, to je základní plán toho financování, když máte ve smlouvě buď financování v půlce roku, anebo na konci roku. Bylo to tak za všech vlád předtím a řada těch projektů skutečně pochází z dob minulé vlády, které se splácí na konci roku. Pan předseda odešel. (O poslanci R. Fialovi.)
F-35 jste zmiňoval. No, já už jsem se vás v televizi ptal na to - prostřednictvím předsedajícího, omlouvám se - jestli znáte také ty letouny, které dává dohromady Rusko, které dává dohromady Čína - SU-85 (?), Chengdu J-20 - a vy chcete posadit české kluky do letounů, které by se měly utkávat s těmito letadly třeba? Mně přijde naprosto šílené toto. My musíme mít navrch a ne tam dělat dvoje housle, jak někdo tady navrhuje, v letadlech čtvrté, čtyři a půlté generace jenom proto, že ušetří. Viděli jsme, jak funguje protiletadlový systém právě v Izraeli, když na ně Írán vyslal rakety, a viděli jsme, která letadla byla ta první nasazená, která ty rakety sestřelovala. Byly to letouny F-35. Samozřejmě Izraelci je označili za velmi mocné letouny, proto je kupujeme.
Pak tu máme nábor. Pro mě investice do armády rovná se zvýšení náborů, protože dnes ti kluci slouží na technice, na které sloužili mnohdy jejich dědové, a to opravdu žádné nové lidi do armády nepřiláká, proto ta moderní technika s sebou ponese i to, že o ni bude zájem u těch lidí. Děkuji.

