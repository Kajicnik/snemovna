File: s132027.htm
Anchor: r4
Date: 32. schůze, 13. března 2025
Speaker: Poslanec Pavel Bělobrádek

Speech:
Poslanec Pavel Bělobrádek:: Děkuji, pane předsedající. Vaším prostřednictvím, paní kolegyně, ale vy si odporujete, protože vy jste tady citovala a citovala jste konkrétní věci, na které pan kolega Michálek zareagoval, a pak řeknete, že to není podstatné. Tak to nedává žádnou logiku.
Jinak co se týká obecně svobody slova, tak samozřejmě ano, je chráněna na ústavní rovině, ale to neznamená, že každý může říkat, co chce. Tak to není a máme úplně jiný přístup k svobodě slova, než mají třeba v Americe. To znamená, tady ne vše, co řeknete, tak za to nemůžete být potrestán, protože i slovo je zbraň. Ta listina hovoří jasně, že není možné říct úplně všechno a že se také můžete potýkat s trestním stíháním. To je jedna věc. Druhá věc, absolutní svoboda slova, já jsem přesvědčen, že urážka nebo lež není názor.
Ještě k tomu, co jste řekla obecně tady o panu plukovníku Foltýnovi - já ho nechci hodnotit, to jste dělala vy na jeho konkrétním případě - nicméně vaše teze, že to, že byl voják, nějak snižuje jeho kognitivní schopnosti, to musím odmítnout a považuju to za nějaký předsudek nebo urážku všech vojáků, že nejsou schopni některých věcí domýšlet. To myslím, že bylo zbytečné. (Potlesk.)

