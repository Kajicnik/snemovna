File: s132016.htm
Anchor: r12
Date: 32. schůze, 13. března 2025
Speaker: Poslanec Tomáš Kohoutek

Speech:
Poslanec Tomáš Kohoutek:: Paní místopředsedkyně, prostřednictvím pana předsedajícího, vy si asi pletete poplatky a investiční strategie. Je obrovský rozdíl, když třicetiletý člověk začne si penzijně spořit a zvolí si například dynamickou strategii nebo individuální strategii - už některé penzijní fondy to nabízejí - bude například investovat do alternativních aktiv a podobně a ten výnos bude ročně třeba 10 procent, tak ano, skutečně, když ten člověk bude platit nebo si spořit 4, 5 tisíc měsíčně a bude to spořit třicet let, tak de facto kdyby platil konstantně 4 000 měsíčně, za třicet let naspoří nějaký 1 440 000 a při složeném úročení a výnosu cca 10 procent měsíčně skutečně mu to může vygenerovat za těch třicet let ne 1 a půl milionu, ale třeba 5 milionů. ***
