File: s132011.htm
Anchor: r12
Date: 32. schůze, 13. března 2025
Speaker: Poslanec Michael Kohajda

Speech:
Poslanec Michael Kohajda:: Děkuji, pane předsedající. Já bych zareagoval na ctěného kolegu Hendrycha.
Právě proto si myslím, že je důležité pro tyto lidi, kteří už mají blízko k tomu předdůchodovému věku, zda jejich zaměstnavatel na toto bude přispívat třeba o šest měsíců déle nebo o rok déle, protože ten rozdíl tam bude v rámci sice jednotek tisíc, ale za každý měsíc jednotky tisíc je určitý počet peněz, které si mohou na ten předdůchod naspořit. Ten rozdíl bude v tom, jestli třeba o 100, 120, 150 000 korun tam budou mít více, nebo nebudou mít, a to si myslím, že podstatné pro ty běžné lidi je, protože to jim zajistí možnost čerpat ten předdůchod a odejít buď do méně náročné profese, nebo, jak jste zmínil, třeba tedy budou muset být na úřadu práce, ale vedle toho jim tyto peníze přece poběží. Pro běžného člověka je rozdíl 120 000 než nula.

