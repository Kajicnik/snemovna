File: s132054.htm
Anchor: r6
Date: 32. schůze, 13. března 2025
Speaker: Poslankyně Klára Kocmanová

Speech:
Poslankyně Klára Kocmanová:: Děkuji. Pane ministře, já se nedomnívám, že se jedná o přílepek, protože pokud bychom chtěli ten přednostní pacht umožnit i rodinným hospodářstvím, tak je zároveň musíme definovat. Tam je prostě věcná souvislost. Myslím si, že to za přílepek považovat nemusíte, zároveň jsem to ale předjímala, proto jsem ten pozměňovací návrh připravila ve třech variantách a lze si vybrat, který z nich lze podpořit.
Když jste mluvil o té tvořivosti na půdě Poslanecké sněmovny, tak já jako poslankyně podávám pozměňovací návrh. Ten navazující tisk, zákon o zemědělství, kde se rodinné farmy definují, je poslanecký návrh zákona, takže si myslím, že v tomhle jsme si v podstatě rovni v těch návrzích. Děkuju.

