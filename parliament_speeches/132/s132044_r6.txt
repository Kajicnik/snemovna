File: s132044.htm
Anchor: r6
Date: 32. schůze, 13. března 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura:: Já se omlouvám, ale to je debata, kterou vedu s Ivanem Bartošem tři a čtvrt roku. Hluboké nepochopení. Já nevím, co mám... Jsme si to 26krát vysvětlovali a po dvacáté sedmé se zeptám. Ano, úředníci milujou, aby tam měli všechno pět roků dopředu a čtyři roky to zůstalo v nespotřebovaných nárocích. To ale není odpovědné rozpočtování. Nesrovnávejte strategické, dlouholeté projekty s jednoročními a opakujícími se položkami státního rozpočtu. To prostě nesedí! (Při řeči bouchá do pultíku.) Řekli jsme si to, Ivane, kolikrát. Já už nevím, co bych k tomu řekl. Já myslím, že to někdo pochopit nechce - já to respektuju - ale nezatěžujme tu debatu k novele o ozbrojených silách České republiky. Tohle spolu vedeme tři a čtvrt roku, zatím neúspěšně. Ostatní to pochopili a funguje to.

