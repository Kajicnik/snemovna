File: s132010.htm
Anchor: r14
Date: 32. schůze, 13. března 2025
Speaker: Poslanec Patrik Nacher

Speech:
Poslanec Patrik Nacher:: Děkuji. No, já tady vítám debatu o těch investičních strategiích. To je docela zajímavá věc, je taková osvěta v rámci finanční gramotnosti. Problém je v tom, že už jaksi vám a těm vašim návrhům nikdo nevěří, protože jak jsem řekl tady, vy jste dvakrát změnili a použili nepřímou retroaktivitu právě u dlouhodobých finančních produktů. Bylo to stavební spoření a bylo to penzijko pro lidi, kteří pobírají důchod, kde jste změnili ta pravidla uprostřed pro běžící smlouvy, a to dokonce i u těch, které mají vázací dobu. Vy jste nad to ještě tam ty lidi zamkli, takže oni nemohli odejít. Vy jste jednostranně změnili podmínky - jednostranně - a neumožnili jste té slabší straně, to je ten spotřebitel, vzít si ty své peníze a jít o dům dál, hlasovat takzvaně nohou. To je také nějaké investiční rozhodnutí. Protože jste je zamkli, jinak by přišli i o ty příspěvky už připsané. Takže teďka se opravdu nedivte, že už když jste dva takovéhle produkty, které tady jsou třicet let - třicet let, stavebko tady loni nebo předloni mělo třicet let - tak vy je takhle znevážíte, tyhlety dlouhodobé produkty, dlouhodobé odkládání peněz tímhletím způsobem, tak se pak nedivte, že na nějakou odbornou debatu o tom, jestli dynamický, nedynamický, jaký druh, nějakou strategii investování, odvaha, tohle... Mohli bychom se tady také bavit například o jiných investicích, jako jsou třeba, já nevím, kryptoměny pro někoho a podobně. O tom (se) s vámi, nezlobte se na mě, už nikdo nebude bavit po těch zkušenostech. ***
