File: s132008.htm
Anchor: r10
Date: 32. schůze, 13. března 2025
Speaker: Poslanec Igor Hendrych

Speech:
Poslanec Igor Hendrych:: Tak děkuji za slovo, vážená paní místopředsedkyně. Dámy a pánové, tak já myslím, že ty největší estrády tady dělá pan poslanec Kohajda, vaším prostřednictvím, momentálně. (Potlesk poslanců hnutí ANO 2011. Bušení do lavic ze strany koalice.)
Já se budu snažit být opravdu věcný, protože bych na to potřeboval daleko více času. Já bych se chtěl zaměřit opravdu na čísla, která tam v tom chybí. Už o tom mluvila moje ctěná paní kolegyně Schillerová.
Já nějakých pár čísel nabídnu. Pan poslanec Viktor Vojtko tady zmínil, že si za nějakou dobu naspoří nějakou částku a tu pak můžou čerpat a tak dál, ale nezmínil podstatnou věc, že hovořil o nějakých minimálních částkách a že například na dvouletý předdůchod potřebujeme našetřit nějakých 324 768 korun, na pětiletý předdůchod 811 000. To v tuhletu chvíli tedy znamená, že ten předčasný... nebo tedy předdůchodce bude brát měsíčně 13 532 korun. (Těch) 13 532 korun je v podstatě jeho živobytí a odpovídá to průměrnému důchodu v roce 2017. Momentálně je starobní důchod blížící se někde k 22 000 a 13 500, má opravdu relativně málo lidí a jsou to ty nejnižší předdůchody, které momentálně máme. A z toho ten člověk má žít.
Pan poslanec Kohajda, vaším prostřednictvím, tady v podstatě apeluje strašně na to, abychom od 1. 7. tohle zavedli, protože jinak tady nezlepšíme život mnoha lidem a tak dál, ale co s takovou částkou ti lidé mohou dělat?
Oni mohou jít tak akorát na Úřad práce pro příspěvek na bydlení, protože to je přesně ten důchod, to je přesně ta výše, se kterou tam ti lidé aktuálně chodí, nedůstojná výše důchodu.
Mám toho ještě víc, ale už mi dochází čas. Děkuju. (Potlesk poslanců hnutí ANO 2011.)

