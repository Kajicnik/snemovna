File: s132033.htm
Anchor: r2
Date: 32. schůze, 13. března 2025
Speaker: Poslanec Jakub Michálek

Speech:
Poslanec Jakub Michálek:: Děkuji za slovo, paní místopředsedkyně. Já jsem se chtěl jenom zeptat k tomu předloženému pozměňovacímu návrhu, jak se to tedy navrhuje, aby ten registr dotací fungoval? Jestli tedy bude zrušen ten registr dotací, co funguje dneska, a bude stejná funkcionalita zavedena v rámci Státní pokladny, ale jestli to tedy budeme muset znovu zaplatit, nebo jestli to bude zadarmo, případně kolik to bude stát, jestli tam budou funkcionality typu agregace dotací podle skutečného majitele, nebo podle zastřešující právní entity, v podstatě té matky nebo supermatky tak, aby se to dalo využít, protože na to jsou samozřejmě navázané i registry a procesy zejména při kontrole udělování dotací v různých rezortech. Tak jenom jestli by bylo možné toto osvětlit. Děkuji.

