File: s132019.htm
Anchor: r6
Date: 32. schůze, 13. března 2025
Speaker: Poslanec Petr Letocha

Speech:
Poslanec Petr Letocha:: Děkuji. Paní kolegyně mě asi špatně poslouchala. Byl kulatý stůl pro poslance, který byl v pondělí. Nikoho z vás jsem tam neviděl. Byla tam za hnutí ANO paní senátorka Vildumetzová. V tuto chvíli je stejné projednávání v Senátu, aby i senátoři a senátorky všech senátorských klubů se na toto téma mohli vyjádřit. To, že je to v tuto chvíli nastaveno takto, je velmi jasné, právě abyste se těchto diskusí mohli zúčastnit.
Zeptejte se sami sebe, proč jste v to pondělí na tom kulatém stole nebyli. Mohli byste se dozvědět, jakým způsobem funguje v tuto chvíli záchrana České pošty, že se daří, že na roky 2025 až 2029 je Česká pošta stabilizovaná. Ale ano, potřebujeme k tomu udělat určité legislativní kroky a to je jeden z nich. Určitě je to správný postup.

