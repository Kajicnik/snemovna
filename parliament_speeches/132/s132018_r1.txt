File: s132018.htm
Anchor: r1
Date: 32. schůze, 13. března 2025
Speaker: Ministr průmyslu a obchodu ČR Lukáš Vlček

Speech:
Ministr průmyslu a obchodu ČR Lukáš Vlček:: Pane předsedající, já vám děkuji za slovo. Vážené paní poslankyně, vážení páni poslanci, v tomto bodě vám u sněmovnímu tisku označeného s označením 909 předkládám tedy návrh zákona, který mění zákon č. 29/2000 Sb., o poštovních službách a o změně některých zákonů, tedy zákon o poštovních službách, ve znění pozdějších předpisů, a zákon č. 634, o správních poplatcích, ve znění pozdějších předpisů.
Obsahem předkládané novely je minimalistická varianta, která vyplynula z analýzy stávající právní úpravy, tedy zákona o poštovních službách, který byl naposledy zásadním způsobem novelizován v roce 2012 v souvislosti s dokončením liberalizace evropského poštovního trhu. Poštovní trh od té doby, jak víme, prošel a prochází celkem významnými změnami s ohledem na nové služby, respektive výrazným poklesem tradičních listovních zásilek spojených s procesem digitalizace, růstem balíkových zásilek a rozvojem elektronického obchodu.
Tyto a další změny - připomínám opětovně, že ten zákon byl naposledy novelizován v roce 2012 - s sebou nesou určité negativní finanční záležitosti týkající se finanční udržitelnosti poskytování základních poštovních služeb, proto klíčovou navrhovanou změnou tohoto zákona nebo tohoto tisku je zvýšení maximálního limitu roční úhrady čistých nákladů spojených s poskytováním základních poštovních služeb držiteli poštovní licence ze státního rozpočtu, a to ze stávajících jedna a půl miliardy na miliardy dvě. Rovněž tento tisk upravuje možnost čerpání takzvaných předběžných čistých nákladů a ze stávající pololetní na čtvrtletní frekvenci. Tolik asi možná základní vstup do této debaty.
Možná ještě zmíním, že důležitou oblastí tohoto tisku, který je novelizován, jsou procesy s udělováním, přechodem a změnou poštovní licence a tyto úpravy mají garantovat, aby i v době změn, které na trhu poštovních služeb probíhají z hlediska subjektů, které na něm působí, byla zajištěna kontinuita poskytování základních poštovních služeb. Tolik za mě velmi stručná základní úvodní informace a já vám děkuji za pozornost.

