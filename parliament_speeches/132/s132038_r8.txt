File: s132038.htm
Anchor: r8
Date: 32. schůze, 13. března 2025
Speaker: Poslanec Jan Hofmann

Speech:
Poslanec Jan Hofmann:: Děkuji za slovo, paní místopředsedkyně. Já si dovolím ze začátku upozornit na to, že budu navrhovat to samé, co kolega přede mnou, to jest, aby se výbor již více nezabýval, pokud nebudou navrženy žádné pozměňovací návrhy, tímto tiskem.
Zároveň bych vás chtěl seznámit s usnesením výboru pro obranu ze 48. schůze: "Výbor pro obranu Poslanecké sněmovny Parlamentu České republiky po úvodním vystoupení ministryně obrany Jany Černochové, zpravodajské zprávě poslance Jana Hofmanna a po rozpravě
(I.) doporučuje Poslanecké sněmovně Parlamentu České republiky, aby vládní návrh zákona, kterým se mění zákon č. 219/1999 Sb., o ozbrojených silách České republiky, ve znění pozdějších předpisů, sněmovní tisk číslo 852, schválila;
II. pověřuje zpravodaje výboru, aby s tímto usnesením seznámil Poslaneckou sněmovnu," tak činím;
"III. ukládá předsedovi výboru, aby předložil usnesení předsedkyni Poslanecké sněmovny Parlamentu České republiky." Děkuji za slovo. (Potlesk.)

