File: s132038.htm
Anchor: r10
Date: 32. schůze, 13. března 2025
Speaker: Poslanec Lubomír Metnar

Speech:
Poslanec Lubomír Metnar:: Děkuji za slovo, vážená paní předsedající. Dovolte mi, kolegyně, kolegové, abych i já se i k tomuto návrhu krátce vyjádřil. Novela zákona o ozbrojených silách České republiky, která je předkládaná, se týká zpřesnění ustanovení vztahujících se ke schvalování a uznávání způsobilosti vojenské letecké techniky a pověření nebo osvědčení právnické nebo fyzické osoby. Jedná se tak o technickou novelu zákona o ozbrojených silách, jejímž cílem má být zpřesnění pravidel pro schvalování a uznávání způsobilosti vojenské letecké techniky. Novela upravuje schvalování změn vojenské letecké techniky a rovněž posuzování a schvalování vojenských bezpilotních letadel, které je spojeno s posouzením rizik vyplývajících z provozu konkrétního typu, včetně jejich kategorizace (Se smíchem.) a evidence. Pardon. ***
