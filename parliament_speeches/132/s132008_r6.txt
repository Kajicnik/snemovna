File: s132008.htm
Anchor: r6
Date: 32. schůze, 13. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Já zcela věcně, aby to řešení bylo pro těch 120 000 lidí - kterým už mohlo být pomoženo, vládní koalice to nechtěla - aspoň trošku výhodné, tak je prostě potřeba řešit, za jakých podmínek u nás ty penzijní fondy fungují. Tohle je jádro pudla.
Já jenom připomenu, ono se to nezdá, protože ty poplatky se tváří nevinně, jako kdyby to, že u nás se platí 0,8 nebo 1 procento, zatímco v Maďarsku 0,4, ve Švédsku dokonce a v dalších zemích jsou pod 0,2 procenta na těch správních poplatcích, že jsou to nějaké zlomky, nějaké maličkosti. Já vám jenom chci připomenout, že v součtu se pak jedná u lidí, co investují třeba 4 000 měsíčně, 4 000 měsíčně spoří, takže je to představitelné, tak u takovýchto lidí pak může jít o rozdíly v milionech korun, kolik na ten důchod mají. Můžou to být rozdíly pěti, sedmi milionů korun podle toho, jaké jsou tyto správní poplatky.
Na tom chci ukázat, že je naprosto zásadní, když děláte takovouto reformu, kterou pan ministr Stanjura měl připravit dávno. Spolu s penzijní reformou to tehdy odmítl, to jiné řešení pak odmítl také, teďka se tu na poslední chvíli lepí takto, tak ale musíte i zohlednit, že tak, jak jsou dnes penzijní fondy u nás nastavené, tak to není fér vůči lidem, vůči běžným střadatelům. Neupravíme-li tyto poplatky - my to budeme konkrétně navrhovat za Piráty - tak to bude pro ty lidi zoufale nevýhodné.
Ještě jednou zopakuju, jak o tom píšou různí ekonomové. Do penze u nás lidé chodí o miliony chudší, i když si spořili. Ty poplatky připravují lidi v Česku o miliony korun, i když zodpovědně spoří, a to proto, že je to od státu příliš benevolentně nastaveno.

