File: s132025.htm
Anchor: r2
Date: 32. schůze, 13. března 2025
Speaker: Poslanec Radek Koten

Speech:
Poslanec Radek Koten:: Děkuji, paní předsedající, za slovo. Já bych velmi rád, vaším prostřednictvím, zareagoval na mého ctěného předřečníka, protože my jsme v minulém výborovém týdnu měli na výboru pro bezpečnost... Jak bych to nejlépe nazval? Kdysi se tomu říkalo politické školení mužstva. Byla tam přítomna nějaká osoba (z) nevládní neziskové organizace, která tvrdila, že ty hybridní hrozby, které nás ve volbách čekají, a všechny ty věci, které by mohly ovlivnit volby, to znamená, že by si někdo něco přečetl třeba na sociálních sítích, anebo někde na nějakých webových stránkách, tak že je nutné nejpozději ještě před volbami přijmout právě tento zákon o digitální ekonomice, protože ten šíření právě těch narativů a zpráv, které by voliči neměli slyšet, má zabránit. Takže já s mým předřečníkem naprosto souhlasím, a dokonce probíhá indoktrinace poslanců i na výboru pro bezpečnost. Děkuju.

