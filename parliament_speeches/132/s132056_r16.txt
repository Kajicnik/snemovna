File: s132056.htm
Anchor: r16
Date: 32. schůze, 13. března 2025
Speaker: Poslanec Ivan Adamec

Speech:
Poslanec Ivan Adamec:: Vážený pane předsedající, dámy a pánové, děkuju za slovo. Já na kolegu Pražáka, vaším prostřednictvím... Víte, tady mluvíme o rodinných farmách a typický zemědělec začne mluvit o dotacích. Já si myslím, že o tom to vůbec není, a řeknu to ještě, proč to říkám tady. Protože rodinné firmy bychom taky měli zavést do systému. Je to prostě bohužel generační problém pro ty firmy, jak předat firmy dalším generacím. Není to úplně jednoduchá záležitost, je to právně velmi složitý proces, ale já to tady říkám proto, protože rodinná firma, rodinná farma je v tradičních západních zemích úplně normální pojem a nevidím důvod, proč bychom se tomu měli bránit. Děkuju za pozornost.

