File: s132019.htm
Anchor: r12
Date: 32. schůze, 13. března 2025
Speaker: Poslanec Jiří Strýček

Speech:
Poslanec Jiří Strýček:: Děkuji za slovo, paní předsedající. Já bych jenom navázal na předřečníky a zejména na pana Letochu.
No, pane Letocho, on ten seminář nebo kulatý stůl, jak vy jste to nazval, byl v pondělí, ale byl svolaný v pondělí. My jsme pozvánky neobdrželi, za prvé. Za druhé, v pondělí je poslanecký den v regionech, to znamená, spousta poslanců se nemohla zúčastnit, protože jsou v regionech, takže jste to měli svolat na někdy jindy, aby ti poslanci tam mohli přijít.
Teď ještě tady k tomu zákonu o poštovních službách, já tady nechci nějakým způsobem komunikovat s panem ministrem Vlčkem, protože ten zákon se týká telekomunikačního úřadu, který spadá do jeho kompetence, ale tady je jedna zásadní věc. Tady tento zákon o transformaci České pošty se měl řešit legislativní formou, v legislativním rámci. Ten zákon spadl ze stolu v roce 2023 po transformaci pošty, protože tam bylo tolik připomínek, že se to nedostalo ani na Legislativní radu vlády. Vy jste si to udělali úplně mimo legislativní rámec, přípravu tady tohoto zákona, proto tady v tom zákonu je i úprava licencí, protože vy už jste velmi dobře věděli, že ty licence budete potřebovat změnit, protože licence pro Českou poštu už byla udělená na léta 2025 až 2029 - takže úplně mimo legislativní rámec - a to se mělo diskutovat tady, ne na kulatých stolech, za přítomnosti všech poslanců a za účasti pana ministra vnitra. Děkuji.

