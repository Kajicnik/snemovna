File: s132051.htm
Anchor: r5
Date: 32. schůze, 13. března 2025
Speaker: Poslanec Josef Kott

Speech:
Poslanec Josef Kott:: Děkuji za slovo, pane předsedající. Vážený pane ministře, milé kolegyně, vážení kolegové, já bych si dovolil zareagovat na slova své předřečnice, kolegyně Kocmanové. Těch pozměňovacích návrhů je tam skutečně hodně. Rozumím tomu, kam míří. Na druhou stranu, chci ji ubezpečit o tom, že některé podzákonné normy skutečně to, o čem tady hovořila, už dávno řeší.
Záležitosti monokultur, dneska už vlastně ani soukromý vlastník, ani vlastník, který obhospodařuje Lesy České republiky, městské lesy nebo ostatní lesy, si v podstatě nedovolí nasázet monokulturu. Je tam odborný lesní hospodář, který zodpovídá za to, co do daného lesa se má vysázet a jaká struktura podle nadmořské výšky nebo podle klimatických podmínek tam má být, takže za mě je ten (návrh?) zbytečný, protože už to dneska máme vyřešeno. Když už ho nedonutí v podstatě odborný lesní hospodář, tak ho donutí podpora, protože ve chvíli, kdy daný vlastník nesplní tenhleten požadavek, tak nedostane finanční podporu ani na oplocenku, ani na výsadbu konkrétního porostu. ***
