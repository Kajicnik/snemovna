File: s132030.htm
Anchor: r7
Date: 32. schůze, 13. března 2025
Speaker: Poslanec Jaroslav Foldyna

Speech:
Poslanec Jaroslav Foldyna:: Pane předsedající, já bych chtěl doplnit pana kolegu Vondráčka, jeho skvělý projev, který tady zazněl, byl plný faktů. Když si otevřete internet a podíváte se na Seznam, tak vás musí udeřit do hlavy jedna věc: "Stát chce informace, na jaké weby lidé chodí. Vyhláška má pomoct policii. Ministerstva vnitra a průmyslu mají poskytovatelům služeb připravit nařízení." To si opravdu děláte legraci? Vy chcete zavést totalitu hrubého zrna? Vy jste se... Já nevím, jestli se to smí říct, jestli jste se zbláznili? Vy chcete, aby nám kontrolovali, na jaké weby chodíme? Co si to dovolujete? Tak chcete zpátky listopad 1989 nanovo? Já jsem šokován z toho, co si to vůbec dovolujete! Vy chcete, aby lidem kontrolovali, na co se dívají na internetu? Jste horší jak bolševici! Já myslím, že v tom Rumunsku se bojuje i za nás. To je normálně nástup totality a vy jste se k tomu propůjčili! To je nehorázné! (Hlasitě.) (Potlesk poslanců hnutí SPD a hnutí ANO 2011.)

