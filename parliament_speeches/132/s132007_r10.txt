File: s132007.htm
Anchor: r10
Date: 32. schůze, 13. března 2025
Speaker: Poslanec Stanislav Fridrich

Speech:
Poslanec Stanislav Fridrich:: Děkuji za slovo, paní předsedající. Hezké dopoledne všem, já bych se chtěl vrátit a měl bych dotaz na to dynamické spoření. Bylo tu zmíněno, že dynamické spoření bude porážet inflaci, takže každý, kdo se trochu investicemi zabývá, ví, že čím vyšší výnos, tím vyšší riziko. Zajímalo by mě, kam se na investiční škále jedna až sedm posune investiční riziko pro ty důchodce a pro ty, kteří spoří, jestli je tam nějaká garance státu, že o ty peníze vůbec nepřijdou, a také jak budou ti spořící, ti důchodci, informováni o té navýšené míře rizika? Děkuji. ***
