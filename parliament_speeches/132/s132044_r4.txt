File: s132044.htm
Anchor: r4
Date: 32. schůze, 13. března 2025
Speaker: Poslanec Ivan Bartoš

Speech:
Poslanec Ivan Bartoš:: Já děkuji za slovo. Já bych chtěl reagovat na vystoupení paní ministryně Černochové a musím jí dát za pravdu. Když jsme jako opoziční strany měli možnost chodit třeba na konference, teď se blíží Naše bezpečnost není samozřejmost, tak zásadní věc - a je to reakce i na pana poslance Babiše - základní věc potřeby armády bylo dlouhodobé, předvídatelné financování, zejména z ohledu strategických nákupů. To se asi všichni shodli, že toto je důležité. Myslím si, že ty pohyby, které se děly ještě za vlády Andreje Babiše, zejména při vyjednávání rozpočtu tady s komunisty - 10 miliard dáme, 10 miliard nedáme - zrovna do tohoto rynku nepatřily.
Ale mě zaujala ta druhá část - a jsem rád, že tady je pan ministr financí - protože paní ministryně Černochová říkala: No ale když tam ty peníze nemáte a máte něco kontrahovat, tak to vlastně nemůžete udělat, protože tam není ta jistota. Tak já bych si tohle vypůjčil i k ostatním třeba rezortům v tomto rozpočtu, protože nejenom v letošním rozpočtu, ale v řadě věcí jsme byli nuceni, anebo už dokonce jsou podepsány smlouvy na věci nebo závazky mandatorní, které v tuhletu chvíli v tom rozpočtu nejsou.
Já jsem rád za 2 procenta pro obranu. Myslím, že bychom měli ještě navýšit to procento, ale zároveň nemůže pro argumentaci proti panu Babišovi platit argument, že je potřeba mít jistotu a to jsou peníze v rozpočtu s daným výhledem závazně na ten rok, ale v případě, že se jedná třeba (o) pedagogické pracovníky, obnovitelné zdroje, tak najednou my máme rozpočet, v kterém ty peníze nejsou, přitom všichni víme, že ty výdaje tam musí být. To je třeba otázka uzavírání smluv na úrovni obcí na plánované projekty v oblasti výstavby, protože ti starostové chtějí mít tu jistotu, že tam ty peníze i za třeba příští vlády budou.

