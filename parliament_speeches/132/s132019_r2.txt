File: s132019.htm
Anchor: r2
Date: 32. schůze, 13. března 2025
Speaker: Poslanec Robert Králíček

Speech:
Poslanec Robert Králíček:: Ale vždyť je to přesně to, co říkáme vždycky. Vy tady s něčím přijdete a pak chcete debatovat, ale vždyť to přeci nemá posloupnost. Vy budete navrhovat nějaké řešení transformace České pošty, chcete prodat Balíkovnu, nevím, jestli chcete zavřít další pobočky, byly tady zmíněny pošty Partner, tak já nevím, jaká je strategie, ale přeci jestli chcete něco transformovat, tak potom následně budete zvyšovat investice nebo pokrývání ztrátové služby, ale vy tady nejdřív pokryjete ztrátovou službu a pak budete debatovat transformaci? Mně to přijde právě přesně opačně. Já bych čekal, že budeme hovořit o transformaci České pošty, kde jistě máte nějaké řešení za čtyři roky, které vládnete, kdy pan ministr Rakušan sliboval, že tu transformaci dokončí. Tak uvidíme, jestli přijdete tři měsíce před volbami zase s nějakou supr tiskovkou, kde budete mít všechno hotové, a vyzvete nás k jednání. Takhle to za mě prostě nefunguje.

