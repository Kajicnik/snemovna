File: s132019.htm
Anchor: r8
Date: 32. schůze, 13. března 2025
Speaker: Poslanec Robert Králíček

Speech:
Poslanec Robert Králíček:: Takže OK, teď tedy nově budeme uspořádávat kulaté stoly a na kulatých stolech budeme řešit zásadní věci. Já jsem třeba tu pozvánku nedostal, pane kolego. Omlouvám se, nedostal. (Předsedající: Prostřednictvím.) Dozvěděl jsem se o v pátek odpoledne a měl jsem nabitý program, proto jsem tam nebyl.
Pro mě je přeci půda výbor (pro) veřejnou správu a regionální rozvoj, bezpečnostní výbor. Tam je přece ta půda. Vy mně tady budete vyčítat, že jsem nebyl na vámi (Důrazně.) organizovaném kulatém stolu, kam jste si pozvali své příznivce-řečníky, kteří vám tam hájili vaše kroky, a budete tu říkat, že nemám zájem řešit transformaci České pošty? Vezměte to na výbor, který je k tomu příslušný, a tam se má ministr diskutovat s poslanci.

