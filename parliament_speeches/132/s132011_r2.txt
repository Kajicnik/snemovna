File: s132011.htm
Anchor: r2
Date: 32. schůze, 13. března 2025
Speaker: Poslanec Martin Dlouhý

Speech:
Poslanec Martin Dlouhý:: Dobrý den. Já jsem pod tím zákonem taky připodepsán a měl jsem obavu opačnou, a sice že ten zákon to spoření udělal tak moc výhodné, že teďka ta čtvrtá skupina bude závidět té třetí, protože za prvé ono se to dědí, což tohle se dědí. To znamená, že když se nedožijete, vaši potomci, na které to můžete převést, nebo váš manžel, manželka, něco dostanou. Když jste ve státním systému ve čtvrté skupině, nedožijete se, tak jsem tam... ten zaměstnavatel odváděl spoustu peněz, jsou to statisíce, nikdo nedostane nic. Takže je to strašně výhodné.
Za druhé, když nesplníte ty podmínky, to už tady bylo řečeno, že jste tam pracovali jenom málo, tak dostanete aspoň něco, někdo vám na nějakou hromádku něco dal. Na předdůchod to není, ale máte to. Když jste ve státním systému, nedostanete nic. Je pravda, že ti, kteří tam teďka vstoupí a je jim padesát nebo víc, tak si tam nemusí tolik naspořit, ale je taky pravda, že tito lidé mají jiný odchod do důchodu. To znamená, ti, kteří teďka začnou spořit a budou mladší, taky budou chodit později do důchodu, takže se to tím vyrovná, protože oni nepůjdou v 67, oni půjdou dřív do důchodu. I ten řádný budou mít dřív. Děkuju za pozornost.

