File: s132046.htm
Anchor: r6
Date: 32. schůze, 13. března 2025
Speaker: Poslanec Andrej Babiš

Speech:
Poslanec Andrej Babiš:: Mám vás rád, paní ministryně. (S úsměvem k ministryni Černochové.) Tady mám výpis z rejstříku. Pan Šulc byl jednatelem firmy Modelárna LIAZ, spol. s r. o., zapsáno 30. října 2020, vymazáno 28. ledna 2022, takže nebudu se panu Šulcovi omlouvat. (Reakce ministryně Černochové mimo mikrofon.) Ne, ne, ne. No, takže byl... (Reakce ministryně Černochové mimo mikrofon.) Ale já jsem rád, že se se mnou bavíte, na rozdíl od vašeho premiéra.
Mě taky baví, že pan Bartoš tady vystoupil. Škoda že nám neřekl, když chtěl vystupovat z NATO, jak to vlastně bylo v minulosti.
Vy jste strašně zdatná politička. Vy umíte hezky interpretovat ty věci, které potřebujete, ale zkrátka přiznejte, že ODS... (Ukazuje materiál.) Od roku 2006 klesly výdaje na obranu za ODS o 20 miliard. Zkrátka to je tady, ano? Já chápu, že jste se dostala na ta 2 procenta, ale mimochodem, roku 2023 jste byli na 1,37 (procenta), což je nižší než my v roce 2021. To bylo 1,39. (Reakce ministryně Černochové mimo mikrofon.) Ne, objem, no jasně, tak to je ta hra, protože to HDP jde nahoru. Já jsem se to snažil vysvětlovat - nevím, jestli to chápe váš premiér, tedy premiér naší vlády - že 2024 a 2026, 2 procenta je rozdíl 17 miliard plus.
Takže já jsem rád, že můžeme tady debatovat. Už mi běží čas, tak já se ještě přihlásím jednou.
Četla jste tohle? (Ukazuje materiál.) Kalousek, 20 let úřednických a politických her? Víte, co tam je? Diag Human, teďka o něm zas mluví, jeho kámoš Šťáva. (Předsedající: Čas.) Víte, kolik je to peněz?
(Je to) 17 miliard, vážení spoluobčané. (Ukazuje do kamery.)

