File: s132009.htm
Anchor: r2
Date: 32. schůze, 13. března 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Děkuji moc, vážená paní místopředsedkyně. Když se podíváme úplně na prapočátek celé té diskuse, tak ta vznikla, že nedokázalo MPSV - a není to ani nikde v důvodové zprávě k těm důchodům - říct, proč vybralo čtyři rizika, jako je chlad, teplo, těžká břemena a vibrace, proč z těch třinácti rizik vybralo tyto čtyři. Vždycky říkal argument: Zeptejte se Ministerstva zdravotnictví a hlavní hygieničky.
Vy jste tady jako koalice, vážený pane předkladateli, vaším prostřednictvím, nic neslíbili. Vy jste nic neslíbili. Vy jste tady... teď se tady scházíme proto, abyste mírnili následky, které jste si sami nadrobili, ale nic jste koncepčního neslíbili, rychle jste připravili tady tento spíchnutý zákon, který je špatný, jenom jako, říkám, damage control.
To se týká dynamické strategie, já jsem si to tady taky poznačil, když jste o tom hovořil, a pan kolega Fridrich zjevně také, vy jste sám uvedl, že - v té své úvodní řeči o dynamické strategii - si tam může našetřit samozřejmě střadatel o něco více, a teď jste tady ve faktické poznámce ta svá slova fakticky označil za riziko, tu dynamickou strategii, takže vám nerozumím. Sám jste to v úvodní řeči řekl.
Také jste označil, že když si ten člověk bude střádat sám a šetřit, tak v tuto chvíli může odejít samozřejmě dříve do předdůchodu. Takže to znamená: makejte v náročných profesích, šetřete si, něco vám přidá stát, něco vám přidá zaměstnavatel, a potom za ty své vlastní peníze, které jste si našetřili, odejděte do předdůchodu. No, tak to je skvělá strategie. (Potlesk.)

