File: s132006.htm
Anchor: r6
Date: 32. schůze, 13. března 2025
Speaker: Poslanec Michael Kohajda

Speech:
Poslanec Michael Kohajda:: Děkuji, paní předsedající. Tak jsme to tady slyšeli. Koaliční poslanci chtějí a předložili návrh, aby zaměstnanci ve třetí skupině náročných profesí měli lepší podmínky od 1. července tohoto roku, aby získali peníze, které mohou použít na odchod do předdůchodu, a opoziční strany - ANO, SPD - tuto výhodu pro zaměstnance v náročných profesích teď zablokovaly. Takže pokud zaměstnanci v náročných profesích nebudou moci od 1. 7. čerpat tuto výhodu, tak je to pouze a jen kvůli vetu dvou poslaneckých klubů opozičních stran. Taková je pravda. (Potlesk z řad koalice.)

