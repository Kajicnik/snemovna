File: s132011.htm
Anchor: r10
Date: 32. schůze, 13. března 2025
Speaker: Poslankyně Věra Adámková

Speech:
Poslankyně Věra Adámková:: Děkuji za slovo, pane místopředsedo. Dámy a pánové, já nejsem ekonom a vůbec se nebudu dotýkat ekonomické stránky věci, ale mám jednu otázku, která mi nezazněla a nemám na ni odpověď. Tady se jednoznačně počítá s jakousi lineární křivkou odchodu do důchodu, to znamená zvyšování věku. Určitá predikce být musí, to taky nikdo nezpochybňuje, mě by jenom zajímalo, a nevidím to tam, možná že to je napsáno a opravdu nevidím, kde máte predikci odchodu lidí, kteří budou odcházet do důchodu z invalidního důchodu, tedy dožijí se toho důchodového věku v invalidním důchodu, protože zvyšování věku odchodu do důchodu obvykle, nikoli vždycky, s sebou nese určitý nárůst invalidních důchodů. Já je tam nevidím započítané. Třeba tam jsou, neviděla jsem to. Děkuju.

