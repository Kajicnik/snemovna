File: s132011.htm
Anchor: r6
Date: 32. schůze, 13. března 2025
Speaker: Poslanec Viktor Vojtko

Speech:
Poslanec Viktor Vojtko:: Děkuji. On mě předběhl, kolega pan poslanec Dlouhý. Děkuju mu za to, vaším prostřednictvím.
Jenom si to zrekapitulujme. Máme nastaveno nějaké tempo, jakým roste věk odchodu do důchodu, ten standardní. To se týká vlastně všech, kteří mají odpracované nějaké podmínky. Teď tady řešíme speciální kategorii pracovníků, které se ten standardní věk bude prodlužovat stejně. To, co oni dostanou navíc, tak jsou prostředky, se kterými můžou naložit dle svého uvážení a mají několik možností.
Jedna z těch možností je předdůchod, můžou jít a využít ty prostředky na to, aby byli schopni odejít do toho standardního důchodu s tím, že si předtím čerpají předdůchod, dříve. To znamená, mohou dříve přestat pracovat. Platí přesně to, co tady bylo řečeno. To tempo je nějak nastaveno a ten vyšší věk odchodu do důchodu se týká především těch, kteří mají před sebou nějakých deset, dvacet, třicet let na pracovním trhu. Asi se všichni shodneme, že ten pracovní trh je v tuhle chvíli velmi dynamický. Nikdo nedokáže říci, že někdo bude pracovat v nějaké profesi prostě dvacet, třicet let takhle v rizikovém prostředí a ty změny jsou velmi rychlé, takže spoléhat se na to u té čtvrté kategorie, že musíte mít odpracován ten daný počet směn, to znamená nějakých skoro těch deset let, tak já bych byl v tomhle taky velmi opatrný a spíš by se mi líbila tahle varianta.
Takže to je jedna věc, ale ti lidé mají přece na výběr ještě další možnosti. Máme předčasný důchod, takže klidně můžou udělat to, že půjdou do předčasného důchodu a ty prostředky, které mají našetřené, tak využijí k tomu, aby ten předčasný důchod byl vyšší. Těch variant tam je celá řada. My to tímto návrhem necháváme na uvážení toho každého člověka, který si to podle své situace je schopen přizpůsobit.

