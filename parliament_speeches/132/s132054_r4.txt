File: s132054.htm
Anchor: r4
Date: 32. schůze, 13. března 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný:: Děkuju, pane místopředsedo. K panu poslanci Pražákovi, probereme zítra ráno na zemědělském výboru, ten detail vám řeknu, probereme, budeme o tom vést určitě debatu, diskusi.
Já jsem chtěl ještě zareagovat na paní poslankyni Kocmanovou. S mnoha věcmi se shodnu, rozvoj venkova, to jsou přece naše společné cíle. Nakonec takhle jsme si je i definovali. Nicméně právě proto hned následující tisk je novela zákona o zemědělství, kde zavádíme úplně nově rodinná zemědělská hospodářství, o kterých vy jste tady hovořila, a nemůžeme jít touto lidovou tvořivostí tady na půdě Poslanecké sněmovny. Já se velmi obávám, že ta cesta, kterou jste zvolila vy, jsou bohužel standardní přílepky, které nepatří do legislativy. Čili to jenom za mě, proč určitě nebudu podporovat to, abychom šli přes novelu zákona o Státním pozemkovém úřadu, ale právě proto jsme navrhli společně s dalšími kolegy poslanci tuto novelu, která je sněmovním tiskem 876, a ta naplní ten cíl, o kterém jste tady vy hovořila. Děkuji.

