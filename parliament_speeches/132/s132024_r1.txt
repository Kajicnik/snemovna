File: s132024.htm
Anchor: r1
Date: 32. schůze, 13. března 2025
Speaker: Poslanec Karel Haas

Speech:
Poslanec Karel Haas:: Vážená paní předsedkyně, vážené kolegyně, vážení kolegové, já nebudu nějak dlouhý. Já v zásadě přicházím k pultíku z toho důvodu, abych potvrdil informaci avizovanou již ctěným kolegou Ivanem Bartošem, prostřednictvím paní předsedkyně, že takzvaně beru zpět - jinými slovy, slovy jednacího řádu, se k němu nepřihlásím v podrobné rozpravě - náš společný pozměňovací návrh s ministrem kultury Martinem Baxou, který je v informačním systému Sněmovny veden pod číslem dokumentu 5734.
Nebývá úplně zvykem, že by, řeknu, ministr stahoval... nebo pozměňovací návrh, který byl podán společně s ministrem, byl stažen. Já malinko, kratince vysvětlím. Myslel jsem si, že bych se vešel do faktické, ale nechtěl jsem riskovat deseti-, dvacetivteřinové přetažení.
S Martinem Baxou vnímáme... Není to žádný hurá návrh, my jsme tu situaci rešeršovali ve státech Evropské unie, minimálně v osmi státech Evropské unie, rešeršovali jsme tu situaci v minimálně čtyřech státech významného světa mimo Evropskou unii, jak v zámoří - to znamená anglosaský svět - tak svět třeba velmi vyspělých, právně i ekonomicky vyspělých, zemí jihovýchodní Asie. Problém s nelegálním sdílením autorsky chráněných obsahů na internetu, zejména živých streamů, živých streamů sportovních přenosů, ale také kulturních akcí, to jsou věci, za které vlastníci těch autorských práv, ať už na jejich výrobu, ať už na jejich pořízení, a to i v České republice, vynaloží částky v řádu stovek milionů, v České republice stovek milionů korun, v zahraničí, stovek milionů příslušné měny, dolarů, eur a tak dále. Tyto subjekty požívají ochrany jejich autorského práva. To je bytostně pravicové. Je to, dá se říct, jenom ústavně chráněného vlastnického práva. Měli bychom nelegální sdílení tohoto obsahu, které je vedeno jednoduchou snahou vydělat na reklamním čase, řeknu, pirátsky s malým P někoho jiného, kdo opravdu do těch autorských práv, ať už investicí do výroby, nebo do jejich pořízení, investoval nemalé částky, takže tato práva chceme chránit.
Opravdu jsme si dělali rešerši, jak už jsem zmiňoval, minimálně v osmi zemích Evropské unie, ve čtyřech zemích, řeknu, anglosaského právního systému a chtěli jsme jít tou moderní cestou takzvaných dynamických blokovacích příkazů. Jsou známy z mnoha soudních systémů světa. Nakonec jsme po jednání - a to je poslední informace, jednali jsme nebo ne osobně s Martinem, z Martinova pověření, on byl tehdy nemocen, takže jsme jednali se zástupci internetového trhu, se zástupci trhu elektronických komunikací, se zástupci velkých televizí, se zástupci velkých mediálních domů - uznali jsme věcné argumenty v tom, že ten problém skutečně existuje, ale to naše řešení by ten problém řešilo, řekněme, méně, než by znamenala nějaká komplexnější, robustnější úprava. Na té budeme dále pracovat, ale ten pozměňovací návrh, který byl nahrán k dnes projednávanému sněmovnímu tisku, stahujeme s kolegou Martinem Baxou zpět. Děkuju mnohokrát.

