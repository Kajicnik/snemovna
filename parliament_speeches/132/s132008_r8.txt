File: s132008.htm
Anchor: r8
Date: 32. schůze, 13. března 2025
Speaker: Poslanec Michael Kohajda

Speech:
Poslanec Michael Kohajda:: Tak děkuji, paní předsedající. Já bych opravdu chtěl poprosit tady své kolegy, aby přestali dělat ty politické estrády pro sociální sítě. Není tady co by kdyby, máme tady aktuální stav. Porovnejme aktuální stav s tím, co my navrhujeme. Bude ten stav po našem návrhu od 1. 7. lepší, než je ten současný? Bude, proto ho udělejme. Pokud mi dokážete, že pro třetí skupinu náročných profesí ten stav bude horší, uznám to, ale není to pravda, takže nedělejme tady politikaření. Pojďme si srovnat, jestli ten návrh zlepšuje postavení našich pracujících lidí, nebo nikoliv. Ten návrh ho zlepšuje a já opravdu nechápu, proč tak jednoduchý návrh nemůže projít ve zjednodušeném řízení. Pak dělejte svoje analýzy, pak tady připravujte ty návrhy, které nikdo neviděl, ale pojďme zlepšit tu situaci, pojďme pomoci lidem hned teď od 1. 7. Je to ve vašich možnostech, je to ve vaší moci, tak to prosím pojďme společně udělat.

