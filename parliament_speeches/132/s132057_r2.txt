File: s132057.htm
Anchor: r2
Date: 32. schůze, 13. března 2025
Speaker: Poslanec Ivan Adamec

Speech:
Poslanec Ivan Adamec:: Tak vážený pane předsedající, kolegyně, kolegové, jenom už krátce. Já samozřejmě tady nebudu tvrdit něco, že nemůže nastat, když parlament zasedne, tak prostě nikdy nejsme si jisti výsledky, co v tom parlamentu bude, a je úplně jedno, jestli tato Sněmovna, příští Sněmovna, přespříští Sněmovna... Za to já bych tedy ruku do ohně nikdy nedal, to s váma můžu souhlasit.
Ale mně jde o to, aby ten pojem, ta možnost vypořádání v rámci těch rodin byla jak v zemědělství, tak i v průmyslu nebo v podnikání obecně. Proto jsem to tady říkal a vůbec nemám na mysli nějaké výhody, ale nemůžu zabránit příštímu parlamentu, na čem se usnese, protože všichni víme, že pořád platí to staré britské tři sta let staré přísloví: Když zasedá parlament, člověk si není jist ani životem, ani majetkem. Děkuju za pozornost.

