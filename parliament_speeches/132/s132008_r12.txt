File: s132008.htm
Anchor: r12
Date: 32. schůze, 13. března 2025
Speaker: Poslanec Jiří Navrátil

Speech:
Poslanec Jiří Navrátil:: Děkuji za slovo, paní místopředsedkyně. Nejdříve si, prostřednictvím vás, dovolím reagovat na svého ctihodného kolegu Igora Hendrycha.
Předdůchod je nový institut, který se tady zavedl, a je to o tom, že si v této době - člověk odchází z profese, kterou již nezvládá - jde na takzvané čerpání svých vlastních prostředků, které se mu navýšily díky státu, a přitom si může přivydělat, kolik chce, ale následnou lehčí profesí, dvěma, třemi dny například v týdnu. O to tu jde a my právě těm zaměstnancům v těžkých profesích chceme toto umožnit. ***
