File: s132006.htm
Anchor: r10
Date: 32. schůze, 13. března 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Děkuji. Já budu, vaším prostřednictvím, reagovat samozřejmě na pana Kohajdu.
Pane poslanče, vy jste to absolutně nezvládli. Vy moc dobře víte, jak tady celá ta situace vznikla. Tady manipulativně se snažíte něco přehodit na opozici jenom proto, že to chceme projednat v řádném legislativním procesu, v prvním, druhém a třetím čtení, to znamená, že nechceme, aby to prošlo v prvním čtení.
Vy jste tady navrhli - a byli to dva poslanci za vládní koalici - aby třetí kategorie vůbec v tom nebyla. Teď jako damage control, abyste zmírnili ty následky, tak tady přicházíte s narychlo spíchnutým z Ministerstva financí poslaneckým návrhem, který vůbec neřeší tu samotnou podstatu, a to znamená náročné profese. ***
