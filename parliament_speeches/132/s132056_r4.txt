File: s132056.htm
Anchor: r4
Date: 32. schůze, 13. března 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný:: Děkuju, pane místopředsedo. Já jenom velmi stručně... Byť se jedná o návrh poslanecký, tak my jsme dlouho toto téma diskutovali na půdě Ministerstva zemědělství, nakonec ten návrh byl i námi dlouhodobě připravován. Jedná se v zásadě o podvozek, a pokud bude i v rozpravě připomínáno, že tam nejsou žádné funkcionality, tak já těm výhradám dávám za pravdu, my jsme o tom už nějakou debatu vedli. Nicméně právě ten podvozek, lidově řečeno, má sloužit k tomu, abychom mohli podpořit tento způsob zemědělského hospodářství, hospodaření v rámci těch malých hospodářství. Má to také samozřejmě svůj jasný smysl, efekt a účel i pro rozvoj venkova a péči o krajinu. V oblasti pěstování zeleniny, některých citlivých komodit jsou to nakonec velmi často ti klíčoví hospodáři, ale nejenom, zdaleka nejenom, čili tolik jenom k vysvětlení.
Tady říkám zcela otevřeně, že na základě toho, co jsem právě řekl, tak tento návrh zákona, protože jsem jeden z předkladatelů, má moji podporu. Děkuji.

