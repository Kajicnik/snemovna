File: s132023.htm
Anchor: r2
Date: 32. schůze, 13. března 2025
Speaker: Poslanec Marek Novák

Speech:
Poslanec Marek Novák:: Já jsem přišel panu kolegovi poděkovat, poděkovat hlavně za to, že definoval ten základní problém. To je, že výchova a dohled začíná v rodinách. My můžeme zakazovat, přikazovat všechno, ale pokud nebudou rodiče schopni dohlédnout na své děti, pokud rodiče nebudou vědět, co jejich děti dělají, tak bohužel můžeme zakázat opravdu cokoli, ale stejně to nepomůže.
Co se týká předložené transformace směrnice, tak ta obsahuje věci, které se týkají ochrany dětí, ať je to povinné vyhodnocování platforem, toho, jak ovlivňují děti, ať je to povinné odstraňování nelegálního obsahu, jako pornografie, šikana a podobně. To všechno je hezké, ale stejně potom i ve svém vystoupení - jak už v předchozích částech tohoto druhého čtení, tak i v té následné - budu muset být proti té transpozici jako takové, protože skutečně jejím cílem není ochránit, jejím cílem je moderovat a vkládat ideje. Za to taky děkuji kolegovi Zlínskému, že to tak hezky popsal.

