File: s132054.htm
Anchor: r10
Date: 32. schůze, 13. března 2025
Speaker: Poslanec Oldřich Černý

Speech:
Poslanec Oldřich Černý:: Opět vám děkuji za slovo, pane předsedající. Vážené kolegyně, kolegové, dovolte mi, abych se také krátce vyjádřil k tomuto projednávanému návrhu. Tato novela obsahuje několik racionálních opatření a úprav, protože ta současná platná verze obsahuje již řadu neaktuálních nebo problematických ustanovení. Nebudu je zde všechny vyjmenovávat, protože vše je podrobně popsáno v důvodové zprávě.
Dovolím si zde pouze vyzdvihnout zavedení monitoringu eroze jako nové působnosti Státního pozemkového úřadu, což považujeme za velmi smysluplné, ale je potřeba vše ještě dodatečně provázat s dalšími nástroji ochrany půdy.
Naše hnutí SPD dlouhodobě prosazuje ochranu české půdy a posílení role státu v této oblasti. Vždy totiž budeme usilovat o zavedení takových opatření a změn, které zajistí větší stabilitu a předvídatelnost pro naše občany, takže jak jsem již uvedl, protože tato novela přináší několik vylepšení a i po našich připomínkách došlo k určitým změnám, podpoříme i tento návrh do dalšího čtení. Děkuji za pozornost. ***
