File: s132031.htm
Anchor: r14
Date: 32. schůze, 13. března 2025
Speaker: Poslanec Ivan Adamec

Speech:
Poslanec Ivan Adamec:: Ano, děkuji, vážená paní předsedající. Pane ministře, dámy a pánové, já budu velmi stručný. Já se přihlásím ke sněmovním dokumentům pod číslem 5861, 5862. Když budu mluvit reálně o tom problému, který tyto pozměňovací návrhy řeší, tak to je výška sankcí, lidově řečeno pokut. Musím říct, že samozřejmě i v současné době jsou pokuty za překračování, řekl bych, zákona, které uděluje Český telekomunikační úřad, a ty pokuty do současné doby nebyly nikdy využity ani v té maximální výši, ani se tam nepřiblížily. Jestli jde něco nad rámec toho nařízení, tak je to tahleta otázka pokut a já je vracím do té původní hodnoty, protože si myslím, že ty pokuty jsou zbytečně vysoké a v řadě případů by mohly mít i likvidační charakter. Děkuju za pozornost.

