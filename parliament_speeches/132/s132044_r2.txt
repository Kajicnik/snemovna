File: s132044.htm
Anchor: r2
Date: 32. schůze, 13. března 2025
Speaker: Poslanec Lubomír Metnar

Speech:
Poslanec Lubomír Metnar:: Děkuji za slovo, pane předsedající. Já bych rád zareagoval na pár věcí, které tady zazněly ze strany paní ministryně Černochové.
Vrátím se k těm náborům, paní ministryně. Ano, došlo tenkrát ke snížení náborového cíle, byly realokovány finanční prostředky na ty investice, ale vždy jsme, řekněme, ten cíl naplňovali, i ten snížený cíl, na rozdíl od vás. Opravdu tohle na nás nehodíte.
Víte, co je největší problém, abychom to pojmenovali? Ono ani není tak problém de facto ty nábory, ale ta obrovská odchodovost na základě situace, která v té armádě je. Já nevím, jestli třeba čtete nějaké ty, jak se říká, sociální sítě. Já bych vám mohl přečíst pár věcí, jak na to reagují vojáci a jak to komunikují. Oni hovoří: Dneska jsme v nejhorší situaci od roku 2006. Podívejte se, my jsme ten zákon nakonec - tak jak jste přišla, i to veto se nepodalo - podpořili. Četla jste ty reakce, jaké tam byly od těch vojáků? Jaké benefity? Co děláte? To, že nově tam se zvýšilo na milion korun... Ale oni ti vojáci, jak to píší, tam nevidí nic pro udržení, pro snížení té odchodovosti a to je ten problém, který je. Opravdu tady se o tom můžeme přít, můžeme o tom diskutovat, ale za poslední tři roky se ty nábory - respektive ta odchodovost je tak velká - nedaří.
Opravdu za to, že jsme tenkrát udělali to krátkodobé - v jednom roce - opatření snížení těch cílů, to není důsledek. To bychom tou stejnou metrikou potom se nevzpamatovali z toho, když přebíralo hnutí ANO v roce 2014 vládu. Takže to (Předsedající: Čas.) je jedna věc. Omlouvám se, tak se asi přihlásím ještě jednou.

