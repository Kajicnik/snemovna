File: s132017.htm
Anchor: r2
Date: 32. schůze, 13. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Poslední věta, samozřejmě je stejně tak potřeba dělat osvětu o tom, do jakých různých typů fondů lidé mohou investovat. Ano, je to ten rozdíl, který se skládá z různých poplatků a z různých dalších částí. Jediné, co chci říci, je, že u nás potřebujeme upravit - a proto jsem to zdůrazňovala, tu částku - těch 0,4 procenta je něco, kam se máme dostat jako Česká republika.
My to budeme za Piráty navrhovat, protože to bude pro české občany výhodnější, a stejně tak budeme upozorňovat, že při těch strategiích úspor a investic si lidé mohou volit výhodnější věci, ale pořád nejsou v Česku tak výhodné jako v jiných zemích. Proč? Protože prostě u nás ten systém regulací je příliš měkký na ty fondy a není dostatečně vstřícný a nápomocný těm českým střadatelům. To je to hlavní, co chci sdělit.

