File: s132015.htm
Anchor: r5
Date: 32. schůze, 13. března 2025
Speaker: Poslanec Viktor Vojtko

Speech:
Poslanec Viktor Vojtko:: Děkuju za slovo. Já zareaguju velmi krátce na několik slov, která tady zazněla. Jenom ocituju z důvodové zprávy, která jasně zmiňuje to, co se projednávalo v důchodové reformě na závěr loňského roku, sněmovní tisk 696. "V průběhu projednávání vládního návrhu zákona však byl navržený systém omezen pouze na zaměstnance vykonávající rizikovou práci zařazenou do čtvrté kategorie s tím, že pro zaměstnance vykonávající rizikovou práci zařazenou do třetí kategorie se bude hledat řešení v rámci produktů III. penzijního pilíře." Myslím, že je to v té důvodové zprávě řečeno velmi jasně, že na to, co se schválilo v tom sněmovním tisku 696, tímto směrem navazujeme, takže ta poznámka k tomu, že jsme to neměli jasně vyspecifikováno, proč to tak je, tak si myslím, že tímto do značné míry padá. ***
