File: s132019.htm
Anchor: r10
Date: 32. schůze, 13. března 2025
Speaker: Poslankyně Věra Adámková

Speech:
Poslankyně Věra Adámková:: Děkuji za slovo, paní předsedkyně. Paní kolegyně slyší dobře i vnímá dobře, ale je-li teď ministr za to zodpovědný v Senátu, prostě je to špatně. My jsme poslanci, jsme ve Sněmovně. O tom, že jsou kulaté stoly v době jednání Sněmovny, je váš (Důrazně.) problém, protože vy je organizujete a vy s tím souhlasíte, čili já se domnívám, že je naprosto špatně ten proces. Má se jednat nejprve tedy tady ve výborech, potažmo seznámit s ním tedy i opozici, což bych mě považovala za normální, a potom o tom můžeme jednat. Ale jakékoliv jednání v Senátu je dobře, jsme tam zváni, máme také vlastní ale problémy a tady to jednání prostě nebylo a pan ministr tu není. Děkuji.

