File: s132044.htm
Anchor: r8
Date: 32. schůze, 13. března 2025
Speaker: Poslanec Lubomír Metnar

Speech:
Poslanec Lubomír Metnar:: Já opět děkuji, pane předsedající, za slovo. Navážu na tu debatu i paní ministryně z hlediska té protivzdušné obrany. Máte pravdu, my jsme začali tím pořízením systému SHORAD, který je, ale vy dobře víte nebo vaši kolegové vědí, že to je systém, který ochrání Českou republiku v tom krátkém a středním dosahu. Ale to je málo, a to zvláště proto, protože tak, jak i paní ministryně určitě ví, my máme být podle aliančních plánů zemí ne frontovou, ale zemí logistickou host nation support. My budeme muset ochránit celý ten vzdušný systém, nejenom naši infrastrukturu, občany, ale i potom případně, řekněme, spojenecké vojáky a tam je třeba rozšiřovat tu protivzdušnou ochranu.
Já nechci Českou republiku srovnávat s Izraelem, Izrael má čtyřvrstvou protivzdušnou obranu - ale to je i z jiných důvodů - ale zůstat jenom u toho krátkého a středního dosahu, systém SHORAD, je málo a neochrání to. Vy víte dobře, i podle odborníků, hovoří se například, co by přicházelo, protože tam už jsou toho dlouhého dosahu, Patrioty. Pokryly by... Je to potom nad 70 kilometrů. Odborníci hovoří o třech Patriotech, investice plus minus 80 miliard. Takže to jenom na doplnění, že to, co jsme my tenkrát začali pro, řekněme, úplné ochránění vzdušného prostoru, je zatím nedostačující.

