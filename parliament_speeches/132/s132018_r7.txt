File: s132018.htm
Anchor: r7
Date: 32. schůze, 13. března 2025
Speaker: Poslanec Petr Letocha

Speech:
Poslanec Petr Letocha:: Děkuji, vážený pane předsedající. Vážená paní ministryně, pane ministře, kolegyně, kolegové, já bych rád zareagoval na tuto otázku. Co se týče České pošty, její transformace je určitě téma, které je třeba řešit, je třeba pořádně prodiskutovat. V tomto týdnu proběhl kulatý stůl na toto téma, na transformaci České pošty. V tuto chvíli pan ministr sedí v Senátu na veřejném slyšení, od kterého i já jsem odběhl, abych tady mohl vystoupit. Takže opravdu téma transformace České pošty se aktivně řeší, je třeba ho řádně prodiskutovat, aby i vy jako opozice jste se do toho případně mohli zapojit, takže pokud máte zájem, právě teď se o této věci veřejně debatuje v Senátu a já věřím, že tyto debaty a tyto besedy budou mít svůj význam, abychom našli případně společnou cestu v rámci transformace České pošty. Děkuju. ***
