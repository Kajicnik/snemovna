File: s132037.htm
Anchor: r8
Date: 32. schůze, 13. března 2025
Speaker: Ministryně obrany ČR Jana Černochová

Speech:
Ministryně obrany ČR Jana Černochová:: Vážená paní místopředsedkyně, kolegyně, kolegové, děkuji vám za slovo. Cílem novely zákona o Vojenské policii je reagovat nejen na zhoršení bezpečnostní situace, ale také na vývoj v oblasti policejní ochrany a na nedostatky, které byly identifikovány v rámci praxe Vojenské policie.
Návrh zákona jsem vám podrobně představila v rámci prvého čtení a následně jsme o něm vedli velice podrobnou a konstruktivní debatu na výboru pro obranu, za kterou děkuju kolegům. Nebudu tedy z tohoto důvodu to jednání dále protahovat. Děkuju za pozornost, případně jsem připravená odpovídat na vaše otázky.

