File: s132054.htm
Anchor: r2
Date: 32. schůze, 13. března 2025
Speaker: Poslanec David Pražák

Speech:
Poslanec David Pražák:: Tak já po nějaké dohodě nebudu zdržovat, pane předsedo zemědělského výboru. Já bych rád něco jenom řekl krátce ke kolegyni Kocmanové.
Je to krásné, bohulibé. Chybí vám tam to jedno kouzelné slovíčko, aby to produkovali, aby na těch pozemcích něco produkovali. To je prostě podle mě zásadní, co nám tam chybí všem, ať to je váš návrh, nebo návrh od pana ministra zemědělství, potažmo kolegů.
Já bych chtěl poprosit nebo požádat pana ministra zemědělství, jestli by mně byl schopný odpovědět - ne dneska, nechci být tu... jestli bychom to mohli řešit na výboru, to co... už jsme se o tom bavili - jakým způsobem bude Státní pozemkový úřad postupovat při situaci, kdy dostane přednostní pacht mladý začínající zemědělec a po dvou letech přijde někdo ze stejného katastru a bude chtít například znovu stejnou půdu si pronajmout, někdo jiný, který splní tu podmínku? Zda tedy dostane košem, když to řeknu takhle, a nebo jestli tomu prvnímu ten pacht seberete a dáte to někomu dalšímu? Říkám, stačí mi to potom v poklidu na výboru. Abychom se nepřekvapovali, já tento dotaz vznáším teď. Děkuju.

