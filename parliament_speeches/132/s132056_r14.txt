File: s132056.htm
Anchor: r14
Date: 32. schůze, 13. března 2025
Speaker: Poslanec Oldřich Černý

Speech:
Poslanec Oldřich Černý:: Opět děkuji za slovo, pane předsedající. Vážené kolegyně, vážení kolegové, k tomuto návrhu zákona jsme zpočátku byli docela skeptičtí, protože nechceme další rozdělování zemědělců, jak už tady od mého předřečníka padlo, avšak po konzultacích s mnoha malými rodinnými zemědělci i zemědělskými odborníky jsme došli k názoru, že možná do budoucna pro určitou skupinu hospodařících osob bude tento zákon možná v něčem přínosný. Opravdu dneska nevím. Jediným kritériem by totiž mělo být především dělení na ty, co produkují, a ty, co žádnou produkci nevytvářejí. Uvidíme tedy v dalším čtení, jaké pozměňovací návrhy k tomuto zákonu připlují, ale nyní jako hnutí nebudeme bránit jeho posunutí do dalšího čtení. Děkuji za pozornost.

