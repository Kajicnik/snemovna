File: s132007.htm
Anchor: r4
Date: 32. schůze, 13. března 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, paní místopředsedkyně. No, vystoupení pana poslance Kohajdy připomíná klasické naběhnutí si na vidle, jak říkáme na jižní Moravě, prostřednictvím paní místopředsedkyně.
Vy jste tady udělali v průběhu projednávání takzvané pseudo důchodové reformy neuvěřitelný politický handl. Vy, svědomí této vlády, leda tak černé! (Ukazuje do pravé části sálu. Potlesk poslanců hnutí ANO 2011.) Vy jste v průběhu, kdy jste v pátek, kdy mělo... jste dali tvrdě natvrdo ukončit druhé čtení, tak jste ve středu načetli pozměňovací návrh - lidovecký poslanecký návrh - který měl pozměňovat zastropování na 67 let, protože už jste prostě nemohli ten tlak vydržet. Za to jste ustoupili odéesce a TOP 09, ti to načetli deset minut před násilným ukončením druhého čtení, jste načetli to omezení rizikových profesí o 100 000. To je celé, politický handl, to byla celá ta vaše pseudo důchodová reforma a teď se to snažíte zachránit, ale zachraňujete to tak, že jste plivli do tváře jak zaměstnancům, tak zaměstnavatelům a nahráli jste ročně pojišťovnám dvě miliardy.
To je celé, pane poslanče Kohajdo, prostřednictvím paní místopředsedkyně. (Potlesk z lavic hnutí ANO 2011.)

