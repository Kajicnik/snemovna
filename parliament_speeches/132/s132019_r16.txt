File: s132019.htm
Anchor: r16
Date: 32. schůze, 13. března 2025
Speaker: Poslanec Petr Letocha

Speech:
Poslanec Petr Letocha:: Děkuji za slovo. K poslaneckému pondělí, já jsem z Moravskoslezského regionu, nebyl jsem na tom kulatém stole, využil jsem možnosti přímého přenosu z Poslanecké sněmovny. Když jsem měl tu možnost, tak jsem se na to připojil. Já tady nikomu nevyčítám to, jestli se účastnil, nebo neúčastnil kulatého stolu. Já jsem řekl, ať se zeptáte sami sebe, proč jste tam nebyli. Já jsem reagoval na to, že je tady vyčítáno, že se tady nebavíme o té transformaci, ale ta debata probíhá. Máme možnost se té debaty všichni účastnit, ať už poslanci, tak senátoři. Jistě se na tuto debatu dostane při projednávání tohoto tisku i na výboru pro bezpečnost, pakliže bude tedy zařazen na tento výbor, takže to můžeme znova probrat.
Je přece úplně normální, že - pokud se bavíme o legislativním procesu - kulaté stoly a diskuse i mimo Sněmovnu jsou zcela běžné. Takže já jsem tady přišel omluvit pana ministra, který je v tuto chvíli na jednání v Senátu právě na toto téma, takže není to o tom, že by se tím ministr vnitra nezabýval, naopak, velmi aktivně svolává kulaté stoly, je připraven se tomuto tématu věnovat i nadále tak, jak to mimochodem ukazuje. Děkuju.

