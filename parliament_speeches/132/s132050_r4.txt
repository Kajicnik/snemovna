File: s132050.htm
Anchor: r4
Date: 32. schůze, 13. března 2025
Speaker: Poslanec Oldřich Černý

Speech:
Poslanec Oldřich Černý:: Děkuji za slovo, pane předsedající. Vážené kolegyně, vážení kolegové, dovolte mi se také krátce vyjádřit. V návrhu tohoto zákona došlo v rámci jednání k vyjasnění některých ustanovení a doufáme, že i v Evropské unii dojde v dohledné době k propojení systémů jednotlivých zemí z důvodu lepší kontroly především velkých nadnárodních korporací pro zajištění požadavků, aby výrobky prodávané v zemích Evropské unie nepocházely z odlesněné půdy kdekoliv ve světě. Zároveň však apelujeme na zajištění tohoto systému bez zbytečného navyšování počtu úředníků a především bez navýšení administrativní zátěže pro naše výrobce a obchodníky. Za těchto okolností naše hnutí SPD tuto novelu podpoří. Děkuji za pozornost.

