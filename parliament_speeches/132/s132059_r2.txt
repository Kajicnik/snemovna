File: s132059.htm
Anchor: r2
Date: 32. schůze, 13. března 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Děkuji. Nikdo další se v tuto chvíli nehlásí, tím pádem končím obecnou rozpravu.
Požádám případně pana předkladatele o závěrečné slovo, pana zpravodaje taktéž? Není zájem.
Žádné hlasování o návrzích nepadlo, nyní se tedy budeme zabývat návrhem na přikázání výborům k projednání.

Nejprve rozhodneme o přikázání garančnímu výboru. Organizační výbor navrhl přikázat předložený návrh k projednání výboru pro veřejnou správu a regionální rozvoj jako výboru garančnímu. Má někdo zájem navrhnout na přikázání jinému výboru jako garančnímu výboru, než tomu, který jsem jmenoval? Vidím, že ne.
Tak já v tuto chvíli zahajuji hlasování. Kdo je pro? Kdo je proti?
Hlasování číslo 33, přihlášeno 121 poslanců a poslankyň, pro 100 (na tabuli: 101), proti nikdo. Tento návrh byl přijat.

Konstatuji, že tento návrh byl přikázán k projednání výboru pro veřejnou správu a regionální rozvoj jako garančnímu výboru.
Organizační výbor nenavrhl přikázat tento další návrh dalšímu výboru. Má někdo návrh na přikázání dalšímu výboru? Vidím, že nikoliv.

Tím pádem se vypořádáme s posledním hlasováním, tady zaznělo od pana ministra Ženíška, a to na zkrácení lhůty o 30 dnů na 30 dnů. Zaznamenal jsem (nesrozumitelné?) odhlášení všech, tudíž všechny odhlašuji. Prosím, abyste se přihlásili svými identifikačními kartami.
V tuto chvíli jsem zahájil hlasování. Ptám se, kdo je pro? Kdo je proti?
Hlasování číslo 34, přihlášeno 102 poslanců a poslankyň, pro 47, proti 54. Tento návrh byl zamítnut.

Tím jsme se vypořádali se všemi hlasováními. Končím projednávání tohoto návrhu zákona v prvém čtení.
Vážené paní poslankyně, vážení páni poslanci, projednali jsme stanovený pořad 132. schůze, kterou tímto končím.
Připomínám jen, že zítra, to je v pátek 14. března, budeme v 9 hodin pokračovat v přerušené 131. schůzi. Přeji vám hezký večer.
(Schůze skončila v 18.42 hodin.) ***
