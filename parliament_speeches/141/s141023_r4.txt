File: s141023.htm
Anchor: r4
Date: 41. schůze, 5. června 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný: Děkuji za slovo. Vážený pane premiére, vážená vládo, vážené poslankyně, vážení poslanci, vězte, že bych samozřejmě tady daleko raději vedl věcnou debatu nad tématy, zákony z oblasti mého rezortu, nicméně myslím, že je zcela pochopitelné, že veřejnost chce k té věci, která je zde dnes diskutována, znát informace. Myslím, že je zcela pochopitelné - a vlastně to nevyčítám poslancům, ani opozičním, ani koaličním - že také ty informace chtějí znát. Také je chci znát. Jsem poslanec, jsem člen vlády. Proto jsme o té věci také velmi detailně -⁠⁠⁠⁠⁠⁠ jak tady nakonec popsal i pan premiér -⁠⁠⁠⁠⁠⁠ vedli diskusi na jednání vlády i Bezpečnostní rady státu. ***
