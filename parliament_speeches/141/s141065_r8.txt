File: s141065.htm
Anchor: r8
Date: 41. schůze, 5. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, paní předsedkyně. Já, vaším prostřednictvím, budu reagovat na pana kolegu Beitla cirka deset minut zpátky, kdy řekl, proč tady vlastně jsme, jestli je to schůze Sněmovny nebo jednání vyšetřovací komise? No, jsme tady, protože jednání Sněmovny je zařazen bod a nedostáváme odpovědi na otázky, které tady zcela legitimně za těch pomalu už dvanáct hodin prostě padly. Občas, chvílemi se tady objeví pan ministr Blažek, ale pan premiér ráno řekl své, co k tomu chtěl ze svého úhlu pohledu zřejmě říci. Odešel, už od té doby nereagoval, taktéž pan ministr financí Stanjura.
To, že - a navážu na kolegu Langa, prostřednictvím paní předsedkyně - to, že to rezonuje ve veřejném prostoru, tato kauza, je přece jasné a nejsou to jenom sociální sítě. Já jsem si v krátkosti teďka vytáhl z internetu, která média o tom píšou. Já nevím, titulky "Fialův bitcoinový seriál, Jak šel čas v kauze s miliardou pro stát", "Jiřikovský na odstřel? Záhada bitcoinového dárce", "Vy a kázat morálku? opřel se Fiala do Babiše". ANO se ptá, ale vláda mlčí. To je to podstatné. Mohl bych tak pokračovat dál, ty materiály jsou tady.
Pro občany, pakliže toto sledují, tak vážení občané, odneste si z dnešního jednání jednu věc, a to, že koalice - zejména zástupci ODS - o této věci nechtějí hovořit, protože potom jak si jinak vysvětlit hlasování zhruba patnáct minut zpátky poté, co byl dán návrh, že pakliže dneska neskončíme do 21. hodiny, aby tato schůze a tento bod se projednával zítra od 9.20 hodin?
Vy jste to zamázli, ale zamázla to koalice, takže co ten občan si z toho má odnést? Říkám: Občane, odnes si z toho to, že vláda nechce tuto otázku řešit, nechce odpovídat na zcela legitimní otázku.

