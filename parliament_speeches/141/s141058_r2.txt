File: s141058.htm
Anchor: r2
Date: 41. schůze, 5. června 2025
Speaker: Poslanec Patrik Nacher

Speech:
Poslanec Patrik Nacher: Tak děkuji. Já budu reagovat na své předřečníky, za prvé na pana kolegu Bureše, vaším prostřednictvím. On se už podruhé jaksi netrefil do tohohletoho bodu programu.
Za prvé, on kritizuje ten název, ale přitom pro ten program sám hlasoval. Tak pro něj mohl nehlasovat.
Za druhé, já jsem vysvětloval, jak ten název vznikl a my jsme tady ty podpisy měli sesbírané předtím, než ministr Blažek oznámil odchod ze své funkce. Je to úplně prosté, jo. My na rozdíl od vás odpovídáme na otázky, ač bychom nemuseli, my se ptáme vás, ne, vy nás, máte to furt popletený. Vy chcete vládnout, mít moc, vliv, ale zároveň ještě klást otázky opozici. To samé, jo, každé vystoupení znamená, že se vůbec nedrží tématu. To téma se týká této kauzy s bitcoiny, netýká se všech předchozích kauz nebo pseudokauz, které byly v minulém volebním období nebo kdykoliv jinde. Tak tady navrhněte tenhleten bod, odhlasujte si to. A pak klidně můžeme se o tom bavit, když se to dostane na program. Ale je úplně obsesivní to, co vy tady předvádíte, že u tématu, které se týká této aktuální kauzy, tak sem taháte Babiše, Čapí hnízdo a podobné věci.
Odpověď panu ministrovi, na toho můžu napřímo. Jeho omlouvá, že on je ministr kultury, tak tomu moc nerozumí, těm bitcoinům. My jsme s kolegou Michalem Zunou v naprostém souladu, protože jsme byli u těch pozměňováků. Já jsem tady říkal, a teď mně asi nerozuměl úplně, že stát, jsem to doslova, já to přečtu, jo. Stát sice není přímo regulovaným subjektem, není tím povinným subjektem, který to má dělat, ale já jsem dodal, měl být příkladem. Prostě jinými slovy, když stát nějaká pravidla vyžaduje po soukromých subjektech, tak by je sám měl dodržovat. Vy tady vlastně obhajujete to, že stát to nenahlásil.

