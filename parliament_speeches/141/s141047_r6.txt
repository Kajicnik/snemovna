File: s141047.htm
Anchor: r6
Date: 41. schůze, 5. června 2025
Speaker: Poslanec Robert Králíček

Speech:
Poslanec Robert Králíček: Vážený pane předsedající, taky mě nedá nereagovat na kolegu Jandu, prostřednictvím vás, protože on byl příliš osobní na Milana Hniličku a bylo to za mě ubohé. Milan se nemůže bránit. Pojďme si teda říct nějaká fakta, abych nebyl tak osobní a tak emotivní jako pan Janda. Za Milana Hniličky se investovalo do sportu jedenáct miliard korun, za pana Šebka, kterého mimochodem známe nejvíc z novin tím, že cestuje v byznys třídě po luxusních zájezdech na Bahamy a další se investuje zhruba šest miliard korun.
Nezlobte se na mě, pane poslanče, prostřednictvím pana předsedajícího, měl jste tady možnost za těch sedm minut prodat ty úspěchy vlády, ale vy jste to neudělal, vy jste jenom ze své vlastní závisti tady pomluvil Milana Hniličku, protože vy jste chtěl být tím ředitelem. Ale vy jste to nedokázal, Milan ano.

