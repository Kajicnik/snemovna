File: s141056.htm
Anchor: r2
Date: 41. schůze, 5. června 2025
Speaker: Poslankyně Margita Balaštíková

Speech:
Poslankyně Margita Balaštíková: Dobrý den, kolegyně a kolegové, já bych chtěla prostřednictvím vás, pane předsedající, reagovat na kolegu Zunu. Víte, vy nám připomínáte malé děti. No, mami, já mám trojku, ale František dostal pětku. Takhle vy to děláte, asi abyste překryli ten průšvih, který tady máte, opravdu jste malé děti a vy ještě, kolego, vypadáte velmi mladě, což vám přeji, takže ve mně to asociuje tento pohled. A co se týká pana Dominika Feriho, tak představte si, že tehdy se dalo opravdu komunikovat, hrozné věci, dalo. A představte si, že jsme měli mimořádnou schůzi a my jsme tam hlavně definovali o zpřesňování definice znásilnění, abychom tam i zahrnuli případy, které jsou třeba tak jako ne úplně jasné. Takže určitě jsme tady pana Feriho negrilovali tak, jak vy grilujete bohužel našeho kolegu za sto let staré věci. Děkuji za poslech.

