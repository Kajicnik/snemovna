File: s141053.htm
Anchor: r4
Date: 41. schůze, 5. června 2025
Speaker: Poslanec Michal Zuna

Speech:
Poslanec Michal Zuna: Děkuju za slovo, pane předsedající. Já než se dostanu k tomu, s čím jsem chtěl vystoupit na plénu této Sněmovny, tak ještě zareaguju taky na Patrika Nachera, který se pasoval do odborníka na AML zákon nebo na a zároveň na MiCA. Ale to jsou dvě odlišné věci. A zaznělo tady, že stát pochybil v té konkrétní věci, kterou Patrik Nacher popsal, že nekontaktoval Finanční analytický úřad v rámci oznámení podezřelého obchodu, že neudělal to, co musí udělat soukromý sektor, že neudělal to, co musí udělat povinná osoba AML zákona. Ale pravda je ta, kterou už tady zmínil pan kolega, že stát není povinnou osobou AML zákona. To znamená v této konkrétní věci, jenom v této konkrétní věci stát zákon neporušil. Tak to je.
Já neříkám, že někde mohla být nějaká jiná chyba, ostatně od toho tady máme otevřenou schůzi a další celou řadu věcí, které tady nezaznívají, abychom se o tom dozvěděli více, nicméně v tomto to tak není. Takže je spíš potřeba položit otázku, zdali chceme případně rozšířit AML zákon, povinné osoby AML zákona. Ze strany SPD tady zaznívá, že jim ruší účty, že naopak by se to mělo zmírnit. Takže to je, to je potřeba si zcela jasně vyjasnit. ***
