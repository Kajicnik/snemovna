File: s141044.htm
Anchor: r4
Date: 41. schůze, 5. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, vážený pane místopředsedo. Kolegyně a kolegové, když se podívám na hodiny, tak vlastně tato schůze probíhá sedm hodin čistého času po odečtení těch procedurálních věcí na začátku. A myslím si, že nejenom mně, ale i vám ostatním tady chybí po těch proklamacích uplynulých dnů a ještě dneska i ráno, aby vystoupil čelný představitel hnutí STAN, nebo omlouvám se, jestli jsem teda nezachytil, že by někdo vystoupil z těchto představitelů a k této otázce se taky vyjádřil. Jsou přece součástí vládní koalice.
Ještě vůči panu kolegovi Michálkovi, prostřednictvím pana předsedajícího, pane kolego, vy se trošku mýlíte, že říkáte, že pana ministra Jurečky se ta věc netýká. Ono vezměme si, můj názor je ten, že se to týká, protože určitě strana lidová udělá všecko pro to, aby udržela ten spolek SPOLU jako takový.

