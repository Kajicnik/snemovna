File: s141067.htm
Anchor: r2
Date: 41. schůze, 5. června 2025
Speaker: Poslanec Patrik Nacher

Speech:
Poslanec Patrik Nacher: Děkuju. Já možná asi dneska naposled, protože ono to je marný. Důkaz toho, že - nechci říct, že máme pravdu - ale že vy nemáte pravdu - takhle to řeknu - je to, že kolega Karel Haas, vaším prostřednictvím, pane místopředsedo, si z toho mého příspěvku vybere to, co se mu hodí. Já jsem tady řekl jako řečnickou otázku - to nebyla otázka, řečnická otázka - že to těmi svými vystoupeními rozmělňujete. To bylo jenom konstatování, to nebyla otázka. Otázka naopak byla - na tu jsem doteď neslyšel odpověď a to je možná základ toho všeho pro ty, kteří tomu nerozumí, což není Jiří Havránek, ten tomu rozumí, ale ostatní ne - jak je možné, že 6. a 7. března proběhly nějaké tranše. Ta, která proběhla 6. a nešla k českému státu - už nevím, jakým jazykem to mám říct - tak tam to ta směnárna nahlásila, protože jí tam vyskočilo, že to jde z darknetu.
Já jsem vám tady říkal - Jirka Havránek tady nebyl - že to trvalo třicet vteřin, než ten systém to odhalí. Já se ptám, proč to samé neudělalo ÚZSVM, když tenkrát měli tu peněženku? Ty peněženky, které potom propůjčili Ministerstvu spravedlnosti, jak tady vysvětloval ministr financí, už byly na ty kauce, na ty obchody. Ano, potom. Ale mně jde o ten první obchod. Proč tam to nezasvítilo a proč tam nebyla reakce vůči FAÚ, i přesto, že stát není povinnou osobou? To je úplně jednoduchá otázka. To je otázka, to není řečnická otázka. Na to... Já to asi nechci po Karlu Haasovi, protože ten to vědět nemůže. To je totiž klíč k tomu všemu.

