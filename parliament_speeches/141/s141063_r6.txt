File: s141063.htm
Anchor: r6
Date: 41. schůze, 5. června 2025
Speaker: Poslanec Patrik Nacher

Speech:
Poslanec Patrik Nacher: Děkuju, děkuju za slovo. Musím tedy říct, že kolegům z ODS v čele tamhle s kolegou Burešem, který teď nedává pozor, Staňkem, Karlem Haasem, kolegou Beitlem a podobně, tak to vlastně vychází, vaším prostřednictvím, protože vlastně rozmělňujete tu původní schůzi, která byla úplně o něčem jiném. Ale za mě vlastně, já si myslím, že to je v pořádku, protože se tady obnažilo to, že vlastně vystupujete jenom kolegové z poslaneckého klubu ODS a kolegové z TOP 09, KDU a ze STANu už vůbec ne, tak ti k tomu mikrofonu nejdou. To si myslím, že je nějaký signál. Vy rádi, váš premiér rád dává nějaké signály, tak si myslím, že to je nějaký signál, s kterým já jsem víceméně spokojen. Asi nic většího se od toho dneska očekávat nedalo.
Ale já tady zopakuji ten základní dotaz, který asi zapadl, a to jest, tam proběhlo několik tranší. Ta jedna, která nesměřovala směrem k státu - a to bylo den předtím, než se otevřela oficiálně ta peněženka - tak ta proběhla na nějakou směnárnu a tam ta směnárna to nahlásila. Já jsem vám tady ukazoval, že během třiceti vteřin na to přišli a nahlásila to FAÚ, protože to přišlo z peněženky napojené na darknet. Ten můj základní dotaz je, proč totéž neudělala ta peněženka z toho ÚZSVM, to znamená Úřadu... Jak je to? (Hlasy z pléna.) Úřadu pro zastupování státu ve věcech majetkových, přesně tak. To je základní věc, proč tohle oni nenahlásili úplně stejně?

