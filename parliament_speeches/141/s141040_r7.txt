File: s141040.htm
Anchor: r7
Date: 41. schůze, 5. června 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, pane místopředsedo. Vážené dámy, vážení pánové, pane ministře, já mám jednu otázku na předřečnici, paní kolegyni Zajíčkovou, prostřednictvím pana předsedajícího, protože samozřejmě poslouchám, co tu kdo říká, a ona mě velmi zaujala, protože říkala dejte nám čas. Že by paní kolegyně používala plurál majestaticus, nepředpokládám. To znamená, že to nám myslela jako klubu ODS nebo jako všem vládním stranám nebo komu? To znamená, že vy jste něco věděli více o této akci? Jestliže je tady někdo, kdo víceméně teď byl odsouzený, on seděl ten člověk, takže jistě něco provedl. Nejsem právník a nechci se pouštět do právního rozboru věci, zda to bylo málo, hodně a tak dále. Tak vy jste o tom věděli, proč to teda neříkáte? V tom případě ovšem by se bylo třeba zamyslet nad principem demokracie v naší zemi, pak nevím, jestli to demokratické není jenom v názvu. Proto já žádám o jasnou odpověď.
To znamená, že poslanci vládních stran věděli o tom, že tady je jakási bitcoinová akce, která není čistá, není vysvětlitelná. Odstupuje kvůli tomu ministr velmi rychle, premiér neví, co by na to řekl, ministr financí tady říká floskule, které nic neříkají, a vy jste to věděli a nic neříkáte. Anebo to byla opravdu velká nevhodnost nějakého jenom významu? Nechce se mi tomu věřit. Čili prosím, jestliže jste o tom věděli, tak to řekněte, fakt je potřeba, abychom se zamysleli tedy, jakým způsobem dále bude jakákoliv činnost v této zemi, protože jestliže bude krýt vládní strana věci z trestné činnosti, no, pomáhej nám teda pánbůh. Děkuju.

