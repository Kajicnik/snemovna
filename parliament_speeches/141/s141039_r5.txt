File: s141039.htm
Anchor: r5
Date: 41. schůze, 5. června 2025
Speaker: Poslankyně Renáta Zajíčková

Speech:
Poslankyně Renáta Zajíčková: Já bych jenom tady chtěla poprosit všechny kolegy, abychom se poslouchali, abychom se navzájem poslouchali. Včera i dnes zaznělo, že usnesení, které přijala vláda České republiky, obsahuje tři body. Jeden z těch bodů je, aby Ministerstvo spravedlnosti v co nejkratší době předložilo dokument, který bude popisovat sled událostí.
Budoucí paní ministryně spravedlnosti Eva Decroix tady jednoznačně prohlásila, že si to bere jako osobní úkol, že vytvoří nezávislou expertní skupinu a že se bude snažit, aby tato skupina předložila zprávu do konce srpna. Prohlásila, že to je její osobní úkol. Prosím, poslouchejme se. Co víc vám máme sdělit? A vy neustále naléháte na to, dejte časovou osu, vysvětlete nám tohle, kdo se s kým sešel? Prosím, dejte nám čas. Děkuji.

