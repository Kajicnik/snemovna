File: s141065.htm
Anchor: r4
Date: 41. schůze, 5. června 2025
Speaker: Poslanec Jiří Mašek

Speech:
Poslanec Jiří Mašek: Děkuji za slovo. Jenom krátká reakce na pana kolegu Havránka, vaším prostřednictvím, paní předsedkyně. On řekl, že je lež, že kolegové z ODS to věděli.
Pane kolego, včera zase vaše poslankyně moc mluví. Nebyla jediná, paní Zajíčková na ČT24 v Událostech ve snaze to všechno zlehčit - to, že to věděl i pan premiér a pan kolega Stanjura - tak řekla, že to věděla i řada poslanců ODS a že tomu nevěnovali pozornost, že to byla jakási historka, takže prostě...
No, řekněte to, paní kolegyně, říkala jste to, pojďte to říct na mikrofon.
Ano, skutečně to řekla, takže pánové, srovnejte si to v hlavě. (Předsedající: Prostřednictvím.) Prostřednictvím si to srovnejte, ono to moc nepůjde, takže... Promiňte.
K tomu dalšímu, my se skutečně budeme ptát na výboru pro bezpečnost příští týden. Já věřím, že nás kolegové poslouchají ze služeb a že si připraví referát a budeme chtít od nich vědět, zda FAÚ a BISka tohle to věděli, zda si uvědomili, že propustili na podmínku zločince, který figuroval, já tady ty činy nebudu opakovat, protože vás to evidentně dráždí, a chci trošku uchovat pana kolegu Haase v klidu, takže tady ty činy jako jmenovat nebudu. Nicméně budu chtět vědět, jak se k tomu postavili, zda to věděli. A jestli se ukáže, že to nevěděli, nevěděli, že existuje nějaký účet vztahovaný k nějakému zločinci, který k němu chtěl po deseti letech klíč a ten klíč přátelé tam normálně z hlediska hardwaru největší cenu měla ta dobíječka možná, protože po deseti letech by si nikdo nešel vyzvednout žádný notebook. To vám je asi všem jasné. Takže to, že tady něco ty služby podcenily, je zcela jasné. Budu rád, až nám to všechno vysvětlí, a možná ty souvislosti ještě budou velice zajímavé. (Předsedající: Pane poslanče, čas vám vypršel.) I FBI se o to zajímá v současné době.

