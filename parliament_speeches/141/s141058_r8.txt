File: s141058.htm
Anchor: r8
Date: 41. schůze, 5. června 2025
Speaker: Poslanec Jan Bureš

Speech:
Poslanec Jan Bureš: Děkuji, paní předsedkyně. Já jsem se snažil dělat si pečlivé poznámky, abych mohl, mohl skutečně reagovat, tak doufám, že někoho nevynechám.
První tady pan kolega Koten s paní kolegyní Pošarovou. Já bych se jich chtěl zeptat, co by se stalo, kdyby ty finanční prostředky Ministerstvo spravedlnosti nepřijalo? No, byla by mimořádná schůze a řešili bychom tady - okradli jste Českou republiku o miliardy korun, které jste mohli získat z bitcoinů. Zřejmě fabuluju, ale myslím si, že nebudu možná daleko od pravdy.
Pan kolega Kott tady řekl zajímavou větu: "Zloděj volá, chyťte zloděje." Pardon, pan kolega Koten, nezlobte se, omlouvám se. Omlouvám se Josefu Kottovi, pardon. Kolega Koten tady řekl: "Zloděj volá, chyťte zloděje." Tak nevím, koho tím myslí toho druhého zloděje, vašeho opozičního koaličního partnera, hnutí ANO, tím druhým zlodějem? Je to odvážné. No, já bych si to úplně nedovolil, ale zřejmě asi je to o něčem jiném.
Patrikovi Nacherovi jsem chtěl reagovat. Tak prosím pěkně, teď jsme u toho jeho oblíbeného dvojího metru. Tak když tady pan předseda výboru Vondráček přečte, která média se v tuto chvíli zabývají touto kauzou, tak je to v pořádku, když já tady přečtu média, která se zabývala v té době kauzou Andreje Babiše, tak to je najednou špatně a máme se držet tématu. ***
