File: s141049.htm
Anchor: r6
Date: 41. schůze, 5. června 2025
Speaker: Poslanec Robert Králíček

Speech:
Poslanec Robert Králíček: Já krátce zareaguji také na pana poslance Vomáčku, prostřednictvím pana předsedajícího. Vy nás neustále chcete přesvědčovat, že nová ministryně z vašich řad zcela objektivně vyšetří pochybení zase bývalého ministra z vašich řad. Já si vzpomínám na minulé volební období, když jsme chtěli kolegu Jirku Maška dát jako předsedu GIBS. Vzpomínám si, jak tu křičel pan Výborný, jak tu křičeli Piráti a někteří členové ODS, že pan Mašek jako předseda komise GIBS může ovlivnit vyšetřování kauzy Čapí hnízdo - nesmysl - ale vy nám tvrdíte, že nová ministryně bude zcela objektivní a přísná vůči svému bývalému kolegovi.

