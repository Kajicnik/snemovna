File: s141044.htm
Anchor: r8
Date: 41. schůze, 5. června 2025
Speaker: Poslanec Aleš Dufek

Speech:
Poslanec Aleš Dufek: Asi dvě poznámky. Jedna poznámka je, že začala nám cyklická diskuse, to znamená, šestý řečník reaguje na druhého, devátý řečník reaguje na čtvrtého, to znamená, téměř se v tom nejde vyznat.
Pak tedy to, co chci říct, z hlediska jakési úrovně té odborné diskuse, prosím vás, už tady někdo nadával na policii, jak to, že vlastně dopustila, že ta nějaká hlavní postava zmizela do zahraničí? Tak já než to třeba začneme takhle říkat, tak jak ta policie může zadržet někoho, kdo nemá trestní stíhání, kdo už si odseděl výkon trestu? Vždyť nemá jiný důvod jako tady k tomu. To znamená, fakt jako když už takhle, bavme se nějak po té stránce odborné.
Pak je tedy jedna věc, která mě taky teda osobně zajímá, tak jako rozhodl to Nejvyšší soud dobře nebo špatně, nebo jak vlastně rozhodl? Tak když už takhle vedeme odbornou diskusi, tak zkusme tnout do živého a řekněme nějaký názor na rozhodování soudů.

