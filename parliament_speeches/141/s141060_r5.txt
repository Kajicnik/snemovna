File: s141060.htm
Anchor: r5
Date: 41. schůze, 5. června 2025
Speaker: Poslanec Robert Králíček

Speech:
Poslanec Robert Králíček: Já bych chtěl reagovat krátce na kolegu Haase, prostřednictvím pana předsedajícího.
Ano, Karle, nejsem právník, můžeš mě tu ztrapňovat za slovíčka, ale když říká, že o tom mluvíme ledabyle, mluvíme o tom, ano, ledabyle. Stejně ledabyle, jako jste mluvili vy o Pandora Papers, stejně ledabyle, jako vy mluvíte o Čapím hnízdě, stejně ledabyle, jako mluvíte o ostatních kauzách, které nejsou ještě dořešeny, nebo kde se neprokázala nějaká obvinění.
Ale nezlobte se na mě, to, že stát přijal peníze od člověka, který prokazatelně působil na darknetu v obchodu s drogami, zbraněmi, dětskou pornografií a falešnými doklady, ten fakt prostě nesmažete. (Potlesk z lavic ANO.)

