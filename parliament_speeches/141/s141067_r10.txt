File: s141067.htm
Anchor: r10
Date: 41. schůze, 5. června 2025
Speaker: Poslankyně Renáta Zajíčková

Speech:
Poslankyně Renáta Zajíčková: Chtěla bych uvést na pravou míru slova, která jsem řekla. Redaktorka se mě zeptala, co tedy vlastně věděli kolegové z ODS nebo premiér a tak dál. Tak já jsem řekla, že jediné, co mohli vědět - a použila jsem slovo kolegové - je humorná historka, kterou říkal pan exministr Blažek o tom, jak někomu, kdo je ve výkonu trestu, se zmnoží majetek z milionu na miliardy. To je jediné, co jsem řekla, že by kolegové exministra Blažka mohli vědět, takže prosím, neinterpretujte moje slova jinak, než byla řečena. Poslechněte si to ještě jednou. Nikde jsem nemluvila o tom, že by poslanci věděli o podpisu darovací smlouvy, ani náhodou.

