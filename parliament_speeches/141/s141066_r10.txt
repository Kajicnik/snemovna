File: s141066.htm
Anchor: r10
Date: 41. schůze, 5. června 2025
Speaker: Poslankyně Helena Válková

Speech:
Poslankyně Helena Válková: Děkuju, pane místopředsedo. No, já docela závidím panu doktoru Haasovi, vaším prostřednictvím, panu poslanci Haasovi, že je to tak jednoduché, že se to dá vyjádřit za dvě minuty. Já mám celý soubor těch otázek, ale můžu být zjednodušená a krátká. Já jsem tady citovala třeba ten dotaz, který přišel ze spolku Šalamoun, který dokonce kriticky se vyjadřuje, což já jsem neudělala v tom usnesení Nejvyššího soudu, a takhle by to mohlo pokračovat.
Další otázka na pana ministra, kdyby chtěl odpovídat - a jak jsme se dozvěděli, tak může odpovídat, není to vyhrazené, aspoň takhle jsem to pochopila - by byl, jak je to s tou darovací smlouvou? Tam je, pokud si vybavuju, přesně - nebo pokud si vybavuji, možná ne úplně přesně - taková deklarace, že ty prostředky nabývané tím darem nejsou z nelegální činnosti nebo jsou naprosto legálně nabité, tak můj dotaz byl, jak se to ověřovalo, když tedy ta soudní rozhodnutí samy o sobě mají text, ve kterém je ta pochybnost zakomponována, a těch pochybností je tam více.
Další otázka, která by mě teda také velmi zajímala, jak to bylo s panem Jiřikovským v rámci dohadování o tom daru, a je to opravdu smlouva o darování? Nebo je to nějaký jiný úkon, který nepojmenovaná smlouva? Proč jde o výměnný obchod? To jsou všechno věci, které určitě nepodléhají utajení. Tady si myslím, že by naopak bylo velmi namístě, kdyby pan ministr Blažek mohl mluvit, jako já vím, že může, a vysvětlil nám to a třeba řada těch okolností by hovořila i v jeho prospěch, ale protože ty jeho (Předsedající: Čas, paní poslankyně.) odpovědi chybí, tak samozřejmě jsme z toho přinejmenším nervózní. ***
