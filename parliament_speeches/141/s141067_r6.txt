File: s141067.htm
Anchor: r6
Date: 41. schůze, 5. června 2025
Speaker: Poslanec Vojtěch Munzar

Speech:
Poslanec Vojtěch Munzar: Děkuji, pane předsedající. Vážené kolegyně, vážení kolegové, já chci zareagovat na pana poslance Maška, vaším prostřednictvím, který tady bohorovně a bez znalosti, vůbec bez znalosti věci co my jsme věděli nebo nevěděli, začal tvrdit veřejně, že poslanci ODS o tomto věděli. Já k tomu řeknu několik poznámek.
Za prvé, já jako poslanec z ODS jsem se o tom dozvěděl stejně jako ostatní na konci minulého týdne. Za druhé, vážím si toho, že z téhle politické roviny byla vyvozena politická odpovědnost, a to rezignací pana Blažka. Za třetí my - možná se budete divit - možná i my chceme více než vy slyšet odpovědi na nějaké otázky, ale ty otázky nebudou zodpovězeny mudrováním tady nás politiků, všech amatérů, ale budou zodpovězeny jenom těmi orgány, které Česká republika má. Všechno ostatní je spekulace.
Ale za čtvrté k vám, pane kolego, prostřednictvím předsedajícího, to, co jste tady předvedl, to tvrzení, že jste nás napadl, že jsme o něčem věděli, bez znalosti věci, absolutně bez znalosti věci, to je absolutně nechutné. Je to nechutné politicky, je to nechutné lidsky. Do dnešního dne jsem si vás vážil, ale tím, že jste tady přišel a začal jste to tady tvrdit, neodpovídá ani čtvrté cenové skupině. Hanba vám. Hanba vám!

