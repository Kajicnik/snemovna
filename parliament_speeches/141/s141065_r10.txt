File: s141065.htm
Anchor: r10
Date: 41. schůze, 5. června 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo. Vážené dámy, vážení pánové, my jsme ve veřejném prostoru viděli spoustu odvážných vyjádření, třeba od strany lidové, že chce slyšet vysvětlení. Kolegové ze STANu tady načetli dokonce návrh usnesení, který je velmi striktní vůči osobám zapojeným do bitcoinové aféry. Teď jsme chvilku před tím, že nám jednání skončí a možná se už vůbec nedostane ani na ten návrh usnesení, které STAN předložil. Současně vidíme, že kolegové hlasují přesně tak, aby se na ten jejich návrh usnesení už nedostalo. Tak to je maličko farizejské, ne?
Proto si myslím, že bychom měli pokračovat v tom jednání Poslanecké sněmovny i zítra, a vzhledem k tomu, že neprošel předchozí návrh, abychom pokračovali... - v 9.20 to, tuším, bylo - a vzhledem k tomu, že si myslím, že by tady měla být transparentně vysvětlena celá řada dalších skutečností od pana ministra financí, od pana ministra Blažka, který je přítomen a nezodpověděl naše dotazy, a chci, aby byla možnost hlasovat o návrzích usnesení, které jsme přeložili my, další kluby a mimo jiné Starostové, aby to nespadlo pod stůl, tak navrhuji, abychom ve 21 hodin tu dnešní schůzi přerušili do zítřka 9.35 hodin a pak bychom pokračovali v této mimořádné schůzi. ***
