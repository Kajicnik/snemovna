File: s141068.htm
Anchor: r8
Date: 41. schůze, 5. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo. Vážený pane místopředsedo, já mám dvě krátké poznámky.
První, vaším prostřednictvím, na pana kolegu Haase, jak zmínil tu bulvarizaci. Jenom chci zmínit, jak jsem ve svém předchozím vystoupení tady uvedl, že to zajímá i tu veřejnost, novináře a tak dále. Zase článek Aktuálně.cz: "Jiřikovský na odstřel? Záhada bitcoinového dárce, který může mít dobrý důvod mlčet", Aktuálně.cz: "Majitel bitcoinů Jiřikovský podal trestní oznámení. Údajně zmizel do zahraničí", Deník N: "Advokát, notář, náměstek a ministr. Jak se stalo, že se staří známí z Brna sešli v Praze nad bitcoiny", Neovlivni: "Hlavní aktér bitcoinové aféry zmizel. Je v Asii". Já jsem přesvědčen, že nikdo nemůže - a použil jsem tyto čtyři články narychlo stažené, sehnané - že by to byla média, tak jak občas tady je zmiňováno, že stále náš pan předseda ovlivňuje nějakým způsobem média.
Druhá poznámka, tady za tři minuty - za tři minuty - vážení občané, skončí tato schůze, která... Zazněly otázky, odpovědí jsme se nedočkali. Tato kauza poškozuje - poškozuje - nás jako Českou republiku zde, poškozuje nás v zahraničí. Za tři minuty, vážení občané, kauza bitcoin skončí v propadlišti dějin. Děkuju. ***
