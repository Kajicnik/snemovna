File: s141040.htm
Anchor: r1
Date: 41. schůze, 5. června 2025
Speaker: Poslanec Patrik Nacher

Speech:
Poslanec Patrik Nacher: Tak děkuji, pane místopředsedo. Já bych se normálně na ty faktický nehlásil, protože jsem třetí v pořadí dokonce, ale nějak si nemůžu pomoct. Já jsem chtěl reagovat na kolegyni Renátu Zajíčkovou, která tady mezitím odešla, která nám vyčítala, že se ptáme. Tak proto je ta schůze. Pokud jsem si dobře všiml, tak pro tu schůzi tady hlasovali úplně všichni, všichni přítomní, tak my tady máme otevřenou schůzi kvůli čemu teda? Abychom se neptali? Abychom tady teda vedli monolog, řekli si nějaké svoje projevy a odešli? Přece ta schůze je otevřena právě proto, abychom se ptali a něco jsme se dozvěděli, takhle je to koncipováno. Připomenu, že jsme měli i usnesení, aby tady byl přítomen pan ministr spravedlnosti, a pochopil jsem Jakuba Michálka, že trval na tom a že byl ústní příslib, že tady budou přítomni ministr financí i premiér, a není tady ani jeden z těch tří. Sedí tady zpravodaj a sedí tady ministr zemědělství. Tak já bych poprosil za prvé, abychom se mohli ptát, nemusíte nám odpovídat, ale aspoň nám neříkejte, že se nemáme ptát, a za druhé, aby sem přišli ti tři zástupci vlády.
Dále bych chtěl podtrhnout, že moji dva předřečníci poděkovali Pavlu Blažkovi za tu jeho omluvu a i ty otázky byly velmi kultivované. Takže tohleto mně přijde, že vám už vadí úplně všechno, já už fakt jako nevím, aby tady člověk měl vystoupit na mikrofon a vy byste byli spokojeni u této kauzy, kterou já teda odborně potom rozeberu, až budu na řadě. Takže já poprosím teďka, a nevím, jestli to bude forma usnesení, nebo něčeho, aby tady byli přítomni ti tři zástupci vlády, protože jinak to asi budeme muset zase řešit nějakým hlasováním. Děkuju.

