File: s141049.htm
Anchor: r10
Date: 41. schůze, 5. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, vážený pane místopředsedo, budu reagovat na pana kolegu Víta Vomáčku, kterého si velice vážím, vaším prostřednictvím. Ale, pane kolego, od budoucí paní ministryně jsme slyšeli, do konce srpna budeme mít nějaký výsledek, ale na druhou stranu zase chci zmínit, a chytili jsme to všichni tady, byl jste u toho taky přítomen, vystoupil zástupce starostů pan Letocha, který načetl a bude se hlasovat usnesení o tom, že vlastně Starostové chtějí do čtrnácti dnů podat zprávu. Tak teďka se mi to trošku tluče. Budeme čekat do konce srpna nebo za čtrnáct dní? A jsme zase u toho. My nevíme, co se bude dál dít. A to je ten předmět té schůze. Bavme se o tom, otázky jsou kladeny, odpovědí se nedočkáváme. Zase nikdo... není tady pan premiér, není tady ministr financí, není tady, nebo za tři dny bývalý ministr spravedlnosti, takže zas je to o tom, my tady mluvíme, mluvíme, padají a rozumné, není to nijak útočné, nějaké otázky, podněty, ale odpovědí se nedočkáme.

