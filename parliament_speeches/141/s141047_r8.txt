File: s141047.htm
Anchor: r8
Date: 41. schůze, 5. června 2025
Speaker: Poslanec Patrik Nacher

Speech:
Poslanec Patrik Nacher: Děkuji za slovo. Já bych chtěl také v reakci na Jakuba Jandu vystoupit, já bych za prvé chtěl říct, pane místopředsedo, že vy jste měl pana Jakuba Jandu přerušit a vést v pořádku, jak to dělá třeba Honza Bartošek. Pamatuju si, že když jsem se uchýlil, jeden odstavec se mluvil o něčem jiném, tak jsem tady byl veden k pořádku, takže já jsem chtěl poprosit pana místopředsedu Juchelku, aby to dělal padni komu padni, i na koaliční poslance, protože Jakub Janda vůbec neměl ten svůj projev dokončit, protože to se vůbec tohohle toho netýkalo. Kdyby tam aspoň byl oslí můstek, když už teda skákal Jakub Janda, jo, ale tam žádný oslí můstek fakt nebyl, že by tam aspoň vymyslel nějakou záležitost, která by se týkala tohohle
Já mám Jakuba rád, ale čekal jsem, že co vytáhne, ale že on tady bude kritizovat věc, na které jsem myslel, že existuje nějaká shoda mezi politickými stranami, což je sport, já považuju za úplně skandální a schizofrenní zároveň. Zároveň tady kritizuje, že předchozí vláda tady vlastně založila NSA, ale já když jsem byl teďka na té velké konferenci, tak se tam všichni chlubili, jak jsou rádi, že to NSA tady je, to je neuvěřitelný. Vy se chlubíte něčím, co se založilo za předchozí vlády. Tehdy do toho šlo nějakých jedenáct, jedenáct a půl miliardy, teď jde sedm. Jakub Janda moc dobře ví z toho sportovního prostředí, co si o tom všichni ostatní říkají. Mohl tady kritizovat úplně cokoliv, ale on si vybere zrovna tuhletu věc, na kterém by měla být nějaká shoda, protože on moc dobře ví, že to je běh na tři až čtyři volební období, pokud to chceme změnit. Tady se něco kruciálně změnilo, teď se to jenom udržuje, těch peněz se tam posílá míň a on má pak tu drzost tady vystoupit a kritizovat zrovna tuhle oblast?
To mě fakt, Jakube, to jsi mě zklamal, prostřednictvím pana místopředsedy.

