File: s141059.htm
Anchor: r4
Date: 41. schůze, 5. června 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, paní předsedkyně. Já budu reagovat, vaším prostřednictvím, na pana poslance Bureše.
Byla jsem informována, že jste si mě vzal do úst, tak jsem si to přečetla na stenozáznamu, že jsem snad řekla něco špatně. Tak já vám přečtu steno, co tady pan premiér řekl: "Tak a teď ještě chci vysvětlit veřejnosti, která se na to ptá, proč jako předseda vlády v takto závěrečné (závažné?) věci vystupuji až teď. Je to proto, jak vypadá jednací řád Poslanecké sněmovny, ale hlavně je to proto, že tady žádná dohoda s opozicí není možná. Normální by bylo, kdyby vystoupil někdo z opozice a já jsem mohl reagovat hned na začátku, ale to se prostě neděje, protože s opozicí se nedá domluvit. Takže, dámy a pánové, kteří se na toto díváte, toto není moje vůle. Čili vystupuju až teď, ale to je dáno tím, jak tady vypadá díky opozici jednání Poslanecké sněmovny."
Já jsem tady informovala, že když jsme vyvolali nedůvěru vládě, že jste se postavili všichni ministři do fronty a taky jste nás nepustili, naše přednostní práva, mezi vás. Tak prosím neříkejte něco, co není pravda. To je jenom reakce na vás. (Potlesk z řad poslanců ANO.)

