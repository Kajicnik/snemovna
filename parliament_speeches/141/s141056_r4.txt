File: s141056.htm
Anchor: r4
Date: 41. schůze, 5. června 2025
Speaker: Poslanec Jan Bureš

Speech:
Poslanec Jan Bureš: Děkuji, pane místopředsedo. Děkuji za slovo, dámy a pánové. Nebudu se zastávat Michala Zuny, on to dovede velmi dobře sám, ale víte, když tady dneska na začátku slyšíme... (Otáčí se směrem k předsedajícímu.)
Pustíte mi dvě minuty, pane místopředsedo? (Předsedající: Určitě.) Aby mě někdo neobvinil, že tady mluvím déle.
Když tady pan předseda Babiš na začátku, dokonce opakovaně nám říkal, že založil hnutí proti korupci, ono se ukazuje, že to je vlastně otázka spíš Dona Corleona z toho známého románu, tak pak se nedivte, že když tady něco řekne pan předseda Babiš, no tak my se snažíme dokázat, že to, co tady říkal u toho pultíku, ono tak úplně pravda není, že to je trošičku jinak, než že to je hnutí proti korupci, těch korupčních kauz tam je, no jéje, to se ještě možná dneska dozvíme a možná ještě dneska v noci.
Paní kolegyni Pastuchové jsem chtěl namítnout, že pan premiér tady neplakal, když se podívá do stenozáznamu, pan premiér to jasně řekl, že to je v pořádku, že kdo svolal schůzi může na začátku vystupovat a že on chce samozřejmě také vystoupit a taky k tomu něco říct, že se prostě dostal k tomu slovu, až když se dostal, že to je v pořádku.
Téma schůze (Hluk v sále.) - prosím, pane místopředsedo, ať po mně nepokřikují tady kolegové, děkuji - to téma schůze je celkem jasné, tam je napsáno ministr Blažek pere peníze drogového dealera a měl by okamžitě odstoupit, no přece ministr Blažek už dávno odstoupil, možná odstoupil ještě dřív, než jste vůbec tu schůzi požádali o to svolání, takže to téma ve své podstatě je úplně vyprázdněné. Pavel Blažek odstoupil, to znamená, co tady jako řešíte? Je to v pořádku. My jsme ji rádi otevřeli, pojďme se klidně o tom bavit, není s tím žádný problém, i Pavel Blažek tady vystoupil, ale přece to téma je úplně, v tuto chvíli úplně jiné, než vy sami jste o něj požádali. Děkuji.

