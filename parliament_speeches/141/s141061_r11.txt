File: s141061.htm
Anchor: r11
Date: 41. schůze, 5. června 2025
Speaker: Poslanec Jiří Mašek

Speech:
Poslanec Jiří Mašek: Vážená paní předsedkyně, kolegyně a kolegové, reaguji, vaším prostřednictvím, paní předsedkyně, na pana kolegu Bureše, který tady řekl naprosto natvrdo: "Vrchní státní zastupitelství Olomouc si vyhradilo informování v této kauze." Kde jste na to přišel, prostřednictvím paní předsedající? Pokud se to stalo, tak možná teď v posledních nějakých minutách, ale určitě to tak nebylo, protože Vrchní státní zastupitelství ani jiný státní zastupitel k tomu dosud neměl důvod.
Já jsem se tady už dvakrát ptal pana exministra nebo ministra v demisi, pana kolegy Blažka, na to, jestli už vypovídal před orgány činnými v trestním řízení, a také jsem se ho ptal, on by to musel vědět nejlépe, jestli byl poučen a byl požádán o to, aby k této kauze držel mlčenlivost, ale já nepředpokládám, že to udělal, protože jsem ho viděl tady v klubku novinářů, jak s úsměvem podával informace. Ano, ve foyer tady, ano. Tady v této místnosti žádné informace relevantní nepodal.
Takže se pana ministra v demisi ptám znovu, jestli vypovídal a jestli byl státním zastupitelstvím zavázán, aby neposkytoval informace? Děkuju.

