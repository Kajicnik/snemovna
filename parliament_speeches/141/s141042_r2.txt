File: s141042.htm
Anchor: r2
Date: 41. schůze, 5. června 2025
Speaker: Poslanec Pavel Růžička

Speech:
Poslanec Pavel Růžička: Děkuji. Děkuji, pane předsedající. Já bych navázal na mé kolegy, pana poslance Wenzla a pana poslance Kohoutka. My na výboru pro bezpečnost máme pravidelně první bod, kde pan předseda Žáček svolává ředitele zpravodajských služeb o tom, aby nás informovali jako výbor, jestli Česká republika je nějakým způsobem ohrožena. Od toho března, kdy se to začalo prodávat, proběhlo několik výborů. Samozřejmě muselo se to procesovat. Takže když to vezmu, já nevím, dalších čtyři, pět měsíců dozadu, tak tam všichni, včetně ředitele Bisky, ředitele ÚZSI, Vojenského zpravodajství, všichni tam byli a všichni se na vás smějou a říkají, že o něčem nevědí, že Česká republika ohrožena není a že je všechno v pořádku. Tak jako mě by zajímalo, jakým způsobem se ti lidi tvářili na Bezpečnostní radě státu? Protože mně to připadá, že na tom výboru si tihleti pánové z nás dělají absolutní srandu.

