File: s141062.htm
Anchor: r6
Date: 41. schůze, 5. června 2025
Speaker: Poslankyně Helena Válková

Speech:
Poslankyně Helena Válková: Děkuji. Tak já budu za prvé opravovat, protože já jsem měla na mysli čl. 92 a ten čl. 91, to je to, co jsem říkala, že je to jenom procesní pochybení. Tam to veřejné zasedání o tom určitě bylo vedeno. V tom čl. 92, tak já cituji ještě oproti tomu poslední kategorie elektronických zařízení soud prvního stupně zjistí za předpokladu bla, bla součinnosti obviněného a tak dále, a dále posoudí, zda konkrétní okolnosti dané trestní věci umožňují o těchto elektronických zařízeních, jejichž obsah nebude nadále znám, dovodit alespoň takovou míru pravděpodobnosti rizika trestněprávního relevantního následku podle § 101, která bude potřebu tohoto zásahu, to znamená toho zabavení, s ohledem na obvyklý chod věcí rozumně odůvodňovat.
Tak já vím, že to je komplikovaná právnická řeč, ale jednoznačně z toho vyplývá, že ten Ústavní soud v tom svém usnesení deklaruje, že on neví a že připouští tu možnost, že tady jde o původ věcí pochybné povahy. To je první moje poznámka.
Ta druhá poznámka - tady opravdu už to říkal kolega Lang, mám na to pětadvacet vteřin, opakoval to i pan ministr Blažek a vy už jste si to štípili nějak chybně do paměti - ten člověk si to neodseděl. Ten člověk je podmíněně odsouzený, je ve zkušební době. V rámci zkušební doby - já jsem si zjišťovala - nedostal ani dohled probačního úředníka, nikomu nic neohlásil a zmizel nám. (Předsedající: Čas.) To je v pořádku? Podle mě je to porušení podmínek.

