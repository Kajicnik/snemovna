File: s141057.htm
Anchor: r6
Date: 41. schůze, 5. června 2025
Speaker: Poslanec Radek Koten

Speech:
Poslanec Radek Koten: Děkuji za slovo. Tak já pokud tady poslouchám mé ctěné kolegy, tak si říkám, čí je to tedy kauza? Zda to je tedy jakási kauza někoho z ANO nebo z nějaké jiné strany, nebo zda to je kauza této současné vlády? Protože to, co tady zaznívá, tak to je v podstatě jenom to, že zloděj křičí "chyťte zloděje", jo? Já když se podívám na tu včerejší tiskovou konferenci po jednání Bezpečnostní rady státu, na tiskovou konferenci vlády, tak samozřejmě jediné, co jsem tam viděl, a jediné, co to mohlo přerazit, takový skandál, alespoň částečně, tak sliby zvýšení platů bezpečnostním složkám. To je krásné, ale co se týká vězeňské služby, tam to zatím, tuším, nepomohlo. ***
