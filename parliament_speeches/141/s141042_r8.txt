File: s141042.htm
Anchor: r8
Date: 41. schůze, 5. června 2025
Speaker: Poslanec Ivan Bartoš

Speech:
Poslanec Ivan Bartoš: Skoro by se ta dnešní schůze mohla jmenovat: Mlha přede mnou, mlha za mnou.
Já bych jenom zareagoval na Mariana Jurečku. Na náš clash, který proběhl úplně v jiné souvislosti, když jsme se bavili o tom, zda jeden člověk, co dělá u něj na ministerstvu, byl zároveň, ovládal tu firmu, která u něj soutěží zakázky. Já bych chtěl jenom připomenout, že postavení skutečného majitele může být určeno i jinými skutečnostmi než zápisem v rejstříku. Ale já předpokládám, že to Marian Jurečka ví.
Teď bych chtěl zareagovat jenom, už to taky je chvilička, co byly tyhlety faktické poznámky, na pana poslance, prostřednictvím pana předsedajícího, Kohoutka. On si furt nevšiml, že Piráti už ve vládě asi osm měsíců nejsou. Stále hovoří o stranách pětikoalice, což mně přijde dosti zvláštní. A vznášel tady otázku, jak se kdo bude stavět k případnému vyslovení nedůvěry vlády. Tak v případě hlasování nedůvěry vlády my budeme hlasovat jednotně pro nedůvěru. A to proč? Protože naši důvěru tahle vláda ztratila už při našem odchodu z koalice, když se začaly všechny dohody, které byly, které jsou v programovém koaličním prohlášení vlády, začaly rušit, ty zákony se začaly zařezávat a ta vláda dávno nepostupovala ve smyslu svého programového prohlášení.
Když jsme u Pavla Blažka, tak my jsme na ty praktiky dlouhodobě upozorňovali a kritizovali jsme je. Já jsem tady vystupoval s přednostním právem, ať už to byl tlak na soudce, ovlivňování živých kauz, které jsem projednával s premiérem, i když jsme požadovali veřejně jeho odstoupení v roce 2023. Naším cílem je důkladné vyšetření bitcoinové aféry, s čímž tedy souvisí i role ministra Stanjury a jeho odvolání, který o celé věci věděl, nehledě jak dlouho o tom tady popisoval.
My jsme říkali, že náš postoj je jednoznačný. Já si myslím, že by si měly ale všechny opoziční strany, které dříve byly vládní, sáhnout do svědomí, protože to není největší kauza, která tady byla. Co do objemu financí třeba načerpaných v rozporu se zákonem (Předsedající: Čas.), tak máme tady také miliardové kauzy.

