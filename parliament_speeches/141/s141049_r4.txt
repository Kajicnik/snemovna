File: s141049.htm
Anchor: r4
Date: 41. schůze, 5. června 2025
Speaker: Poslanec Drahoslav Ryba

Speech:
Poslanec Drahoslav Ryba: Já bych rád zareagoval na vystoupení mého ctěného kolegy pana Vomáčky, pana poslance, prostřednictvím pana předsedajícího. Tak za prvé, já se vůbec nepasuji do role bitcoinového odborníka a taky jsem odborně o bitcoinech nemluvil. Za druhé, já měl za to, a myslím si to pořád, že tato schůze byla svolána právě proto, aby bylo možné klást otázky, a také, abychom na ně slyšeli odpovědi. Bohužel zatím jsme těch odpovědí slyšeli opravdu pramálo.

