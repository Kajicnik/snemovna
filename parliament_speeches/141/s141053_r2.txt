File: s141053.htm
Anchor: r2
Date: 41. schůze, 5. června 2025
Speaker: Poslanec Pavel Staněk

Speech:
Poslanec Pavel Staněk: Děkuji, pane předsedající, za slovo. Já jsem se hlásil ještě dřív na tu faktickou poznámku než mě tady kolega Patrik Nacher vyzval. Já jsem se hlásil jako reakci na jeho věty, které mě tady trochu rozzlobily. Rozzlobily, Patriku, prostřednictvím pana předsedajícího, protože neříkáš úplně pravdu. Ale samozřejmě budu reagovat na to, co jsem chtěl původně, pak se možná vyjádřím i k těm jiným věcem. A jinak mimochodem, ten dvojí metr si potom můžeme říct. Já jsem přihlášen ještě v rozpravě ke kauze korunových dluhopisů vašeho předsedy, to je taky dvojí metr tady debaty o tom, jestli bitcoiny někdo vzal, nebo se někdo obohatil na nějakých daňových úlevách.
Já jsem chtěl jenom říct, že kolegyně Eva Decroix tady nevystupovala jako ministryně, ona tady jasně řekla, že jako designovaná ministryně spravedlnosti, to je první věc. Řekla tady, proč tady vystupuje, řekla tady, jaký důvod to má, a že k tomu je vyzývána nejenom námi, ale samozřejmě i médii, co se s tím bude dělat. Asi se to od ní očekává, přijde mi to naprosto fér, abychom tady od ní slyšeli, že to nechce zamést pod koberec, že nechce konat netransparentně. Myslím, že k tomu dneska poskytla tolik vyjádření, že už snad ani není možné víc to potvrdit než tak, jak to řekla.
Druhou věc, není nám to jedno, není nám to jedno. My tady taky sedíme, vnímáme to, posloucháme, souhlasili jsme vlastně s programem té schůze. Kdyby nám to bylo jedno, tak tu dneska nejsme, zamázli jsme schůzi a v podstatě jsme strčili hlavu do písku. Není to jedno ani asi Pavlu Blažkovi, který nejenom že rezignoval, ale dneska se tady všem, všem omluvil za to pochybení, možná za nějakou naivitu, možná za nějakou i hloupost, možná za cokoliv dalšího, ale omluvil se tady. To znamená, není nám to jedno, není to jedno asi ani jemu, a myslím, že to tady všichni dneska slyšeli. Takže já jsem chtěl jenom fakticky reagovat na tohle, nicméně odpovím i na to, na co se mě kolega Patrik Nacher ptal (Předsedající: Čas máme už.), že stát není povinnou osobou.

