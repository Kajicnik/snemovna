File: s141020.htm
Anchor: r2
Date: 41. schůze, 5. června 2025
Speaker: Předseda vlády ČR Petr Fiala

Speech:
Předseda vlády ČR Petr Fiala:: Vážený pane předsedající, vážené paní poslankyně, vážení páni poslanci, já teď nebudu reagovat na to... na několik nehorázných vystoupení, která jsem tady slyšel.
Chápu, že pan ministr, bývalý ministr, průmyslu a obchodu Karel Havlíček není spokojený s tím, když se srovnávají výsledky naší vlády a jeho působení na těchto ministerstvech, na Ministerstvu dopravy. Včera vás určitě naštvalo, že se podepsal tendr na dostavbu Dukovan, což je věc, kterou jste vy absolutně nedokázal dovézt nikam, protože jste pořád čekal na ten Rosatom, až už to nešlo. (Poslanci ANO buší do lavic. Potlesk koaličních poslanců.) Staví se silnice, staví se silnice a dálnice v rozsahu, ve kterém jste vy nemohl ani pomyslet. Udělali jsme důchodovou reformu a celou řadu dalších věcí. (Poslanci ANO hlasitě protestují.)
Neříkejte nám, co máme říkat lidem, a neříkejte, co si lidé myslí. No, tak někteří si myslí jednu věc, jiní si myslí jinou. Nechte to na nich a nechte to na volbách, ale o tom tady mluvit nechci. Možná ještě jednu věc, myšlenka, že každý, kdo je zvolený, tak je demokrat, znamená, že například komunisté, kteří tu byli, jsou demokrati. Tak to já si prostě nemyslím. Takže to jsou věci, o kterých bychom tedy mohli se tady dlouze bavit, ale nechci.
Chci ještě vysvětlit jednu věc - protože vy, pane místopředsedo Poslanecké sněmovny, často rychleji mluvíte... ne než přemýšlíte, ale než posloucháte jiné - tak k té včerejší tiskovce... To byla tisková konference po vládě a po Bezpečnostní radě státu, proto tam zaznělo to, co tam zaznělo. To jste přeslechl, takže my jsme se nezbláznili. (Potlesk koaličních poslanců.) Jenom vy jste neposlouchal, jako obvykle.
Tak a teď ještě chci vysvětlit veřejnosti, která se na to ptá, proč jako předseda vlády v takto závažné věci vystupuji až teď? No a proč přede mnou mluvilo osm opozičních poslanců? Je to proto, že se bojím vystoupit, nebo nemám co říct? Ne, je to proto, jak vypadá jednací řád Poslanecké sněmovny, ale hlavně je to proto, že tady žádná dohoda s opozicí není možná. Normální by bylo, kdyby vystoupil někdo z opozice, já jsem mohl reagovat hned na začátku, ale to se prostě neděje, protože s opozicí se nedá domluvit.
Takže dámy a pánové, kteří se na toto díváte, toto není moje vůle, že vystupuju až teď, ale je to dáno tím, jak tady vypadá díky opozici jednání Poslanecké sněmovny.
Teď už půjdu k věci a budeme se zabývat kauzou, která má svůj původ v jednání... (Hluk v sále.)

