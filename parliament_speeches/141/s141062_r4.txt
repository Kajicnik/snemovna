File: s141062.htm
Anchor: r4
Date: 41. schůze, 5. června 2025
Speaker: Poslanec Karel Haas

Speech:
Poslanec Karel Haas: Děkuju mnohokrát za slovo. Já jsem byl vyzván několika předřečníky, vaším prostřednictvím - řeknu takhle v jedné větě - kolegyní Helenou Válkovou, kolegou Kohoutkem a kolegou Hubertem Langem.
Tak já začnu odzadu, pane kolego, já jsem průhledný jak papír, takže mně to snad věříte. Já se na vás usmívám a děkuju vám zcela vážně za tu pochvalu. Já se vždycky honosím tím, že ve svém věku padesát plus už jsem ten suchopárný faktograf, takže jste to odhadl dobře a nijak se za to nezlobím. To je takhle rychlá odpověď.
Tak prosím vás, teď už to bude lehce právnický spor. Věřím, že v něm vedu, takhle to řeknu zas teďka sebejistě. (Oživení v sále.) Zatímco Karel Haas vám citoval právní závěr Nejvyššího soudu, teď vám ho přeložím tedy do lidštiny. Nejvyšší soud zavázal ty soudy nižších stupňů, Krajský soud v Brně a Vrchní soud v Olomouci v tom, že mají prověřit ten zabavený majetek včetně všech těch elektronických nosičů soudce (?) Jiřikovského. To je to, co já jsem vám říkal v reakci na to, jak všichni obviňujete Pavla Blažka a Ministerstvo spravedlnosti z nějakých protiprávností.
To, co vám citovala Helena Válková, prostřednictvím paní předsedkyně, bod 91, je pouze ten procesní úkon Nejvyššího soudu směrem k těm nižším soudům. Nemění to ten závěr, který jsem vám citoval já, že prostě zabavení, paušální zabavení veškerého majetku bylo protiprávní a v rozporu s ústavou.
Odpověď Tomáši Kohoutkovi zcela narovinu - já mám rád takové jasné odpovědi - já se na Pavla Blažka, zde přítomného, velmi zlobím jako odéesák, ale já se na něj zlobím proto, že udělal tu lidskou chybu v tom, že Ministerstvo spravedlnosti uzavřelo smlouvu, darovací smlouvu s bývalým zločincem. Za to se na něj lidsky zlobím. Ale na vás jako na opozici se těmito mírnými slovy zlobím za to, jak na něj házíte protiprávnost a ta tedy všemi vašimi projevy - nikoho konkrétně nejmenuju - opravdu lítá velmi, velmi. Teď to slovo říkám odvážně, jenom v uvozovkách, prostě k protiprávnosti nemáte žádné důkazy (Předsedající: Čas.) a tam budu Pavla Blažka důsledně hájit.

