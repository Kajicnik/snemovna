File: s141056.htm
Anchor: r6
Date: 41. schůze, 5. června 2025
Speaker: Ministr kultury ČR Martin Baxa

Speech:
Ministr kultury ČR Martin Baxa: Děkuju za slovo, vážený pane místopředsedo, dámy a pánové, já bych chtěl vlastně vyzvat pana poslance Nachera Patrika, prostřednictvím pana místopředsedy. Kolega Zuna tady, pane poslanče, přinesl řadu velmi důležitých tvrzení, které se týkají bitcoinů a které jsou v rozporu s tím, co jste tady říkal, tak bych vás chtěl vyzvat, abyste reagoval na vystoupení pana poslance Zuny, které tady zpochybnilo řadu těch tvrzení, které tady zaznělo. Tak já myslím, že je to užitečné. Já budu teď taky citovat ještě pana poslance a pana předsedu Babiše v trošku jiné souvislosti, vystoupil tady pan poslanec Novák, tak si dovolím citovat pana předsedu Babiše. Předseda ANO Andrej Babiš považuje květnovou cestu poslance svého hnutí Marka Nováka do Číny za chybu. Bude chtít, aby návštěvu vysvětlil. Babiš to řekl Radiožurnálu, který zjistil, že se Novák před několika měsíci v Číně setkal s vedením firmy Huawei. "No, je to blb. Měl to hlásit, takovéhle věci se nedělají. Poslanec si zkrátka nemůže dělat, co chce, potom to dělá blbý dojem. Zeptáme se ho, proč to nehlásil, co tam vlastně dělal," řekl Babiš na adresu svého stranického kolegy. Novák při zdůvodňování cesty do Číny zmínil také to, že chtěl do Česka přivést pandu velkou. "To si děláte srandu, ne? Tak potom je to dvojnásobný blb, panebože? To snad nemyslí vážně? To je materiál," prohlásil podle Radiožurnálu Andrej Babiš. Novák by podle něj měl radši ve svém domovském Zlínském kraji přesvědčovat voliče koalice SPOLU, aby nevolili takto na téma toho, kdo tady hovoří, jak o panu poslanci Babišovi. Děkuju.

