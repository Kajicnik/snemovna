File: s141060.htm
Anchor: r9
Date: 41. schůze, 5. června 2025
Speaker: Poslanec Vít Vomáčka

Speech:
Poslanec Vít Vomáčka: Děkuju za slovo. Vážená paní předsedkyně, vážení páni ministři, dámy a pánové, já bych chtěl prostřednictvím předsedající zareagovat na kolegyni Pošarovou. Ona tady citovala jakýsi dopis jakési asociace a já jsem nepochopil, proč to říkala, protože na základě těch připomínek - a v pořádku to úplně nebylo - ministr Blažek odstoupil.
Takže paní Pošarová, prostřednictvím vás, tady řekla nějakou výhradu už naprosto irelevantní, protože ministr Blažek podal demisi a měl bych za to, když se máme bavit slušně, že právě kolegyně Pošarová, vaším prostřednictvím, to ocení.
Jestliže tady kolega Robert Králíček mluví o tom, že fakt něco nesmažeme, tak to přece my se o to vůbec nesnažíme. Jaké mazání? Ministr odstoupil. (Reakce poslance Králíčka ze zpravodajské lavice.) To byl obrat? No, ale na tom mikrofonu to zní divně, že jo? Ministr odstoupil a Eva Decroix tady řekla, jakou má představu dalšího svého postupu s objasněním pro veřejnost, pro nás. To nemá s mazáním nic společného.
Ještě si musím tedy trošičku rýpnout, protože kolega Nacher tady řekl, že my někoho hájíme do bezvědomí. Já si myslím, že nikoho do bezvědomí nehájíme, ale když tady padne jedno jméno - a já ho naschvál neřeknu - předsedy hnutí jednoho nejmenovaného, tak to je teprve hájení do bezvědomí. To jste tady napáskovaní jeden vedle druhého a to je teprve ten boj a bezvědomí. Děkuju.

