File: s141039.htm
Anchor: r9
Date: 41. schůze, 5. června 2025
Speaker: Poslanec Igor Hendrych

Speech:
Poslanec Igor Hendrych: Děkuji za slovo. Vážený pane místopředsedo, vážené dámy, vážení pánové. Já mám celkem stručný dotaz. Ještě jsem tady neslyšel, a nepadlo to v kontextu toho, že tady hovořil pan premiér Fiala i vlastně paní předsedkyně Sněmovny Pekarová Adamová a koneckonců i pan ministr v demisi o své politické odpovědnosti, o odstoupení vlastně z pozice ministra, o tom, že se rozhodl nekandidovat.
A mě by zajímalo, jak je to s tím jeho současným poslaneckým mandátem a v reflexi jeho samotného k jeho výkonu? Protože i řadový poslanec je ústavní činitel a zajímal by mě postoj k tomuhle, jestli bude rezignovat na současný mandát? Přece jenom do voleb jsou ještě nějaké měsíce, anebo si myslí, že to takhle stačí. Bylo by dobré to vědět a myslím si, že by to měla vědět i veřejnost. Děkuji.

