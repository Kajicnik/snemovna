File: s141067.htm
Anchor: r12
Date: 41. schůze, 5. června 2025
Speaker: Poslanec Petr Beitl

Speech:
Poslanec Petr Beitl: Děkuji za slovo. Já bych se chtěl důrazně ohradit proti tomu, aby tady byla zlehčována má slova, která byla upřímně míněna k tomu, abychom tady vedli racionální jednání.
Pokud mám na něco poukázat, tak, kolego Langu, prostřednictvím pana předsedajícího, pokud mi pokládáte otázku, jaká byla motivace pana Jiřikovského, aby šel nebo zahájil jednání s panem Blažkem... Kdo v této síni může odpovědět na tuhle otázku, jaká byla motivace dealera drog, tedy odsouzeného zločince, který spolupracuje a tvoří na darknetu? Kdo vidí takovému člověku do hlavy? Kdo v této síni může na takovéto otázky odpovídat? Nikdo. Děkuji. ***
