File: s141044.htm
Anchor: r6
Date: 41. schůze, 5. června 2025
Speaker: Poslankyně Taťána Malá

Speech:
Poslankyně Taťána Malá: Dobré odpoledne, děkuji za slovo, pane místopředsedo. Já s ohledem na to, že nevím, jestli se vůbec dostanu ke svému projevu, s ohledem na to, kolik už je hodin, tak si dovolím zareagovat na vystoupení paní poslankyně Evy Decroix, která nám tady hlasitě a barvitě vysvětlovala a upozorňovala nás na to, že vlastně ministr spravedlnosti nemá vůbec žádný vliv na žádné vyšetřování, že její prioritou bude transparentnost, že prostě udělá všechno pro to, aby to všechno jako proběhlo hladce, udělá audit, prostě ona se vůbec do ničeho nebude plést, protože ministr spravedlnosti podle jejího názoru je člověk bez vlivu, evidentně je tam člověk jako namalovaný, protože jinak si nedovedu vysvětlit, proč jste tady kvičeli a hnali do ulic lidi, když dnes už zesnulá Marie Benešová šla na Ministerstvo spravedlnosti za předchozí vlády. To by mě zajímalo a hrozně moc bych na to chtěla slyšet vaši odpověď.

