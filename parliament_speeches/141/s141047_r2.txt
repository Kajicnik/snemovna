File: s141047.htm
Anchor: r2
Date: 41. schůze, 5. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, vážený pane místopředsedo. No, vůči panu kolegovi Jandovi, trošku to mířím i na vás, já nevím, o čem těch sedm minut mluvil, nebo respektive to, co řekl, jak se týká dnešního bodu? A při vší úctě k panu kolegovi, tak on nemá přednostní právo, aby, které někdy taky zní, mohl si mluvit, o čem chtěl. To, co vlastně zmínil, jak chce vládu jakoby pochválit, tak to jsem přesvědčen, že ten časový rozsah byl takový, že by se vešel do faktické poznámky, ale tady jsme slyšeli sedm nebo osm minut, že co Andrej Babiš a tak dále, a tak dále. No, já možná, vy jste sám říkal, pane kolego, prostřednictvím pana místopředsedy, že to zkrátíte, možná jste neřekl asi z vašeho pohledu tu zásadní věc... A možná bychom se dozvěděli od vás, že v tom projevu máte nachystáno, že vlastně ty bitcoiny sehnal Andrej Babiš.

