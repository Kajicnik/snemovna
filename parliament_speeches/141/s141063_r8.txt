File: s141063.htm
Anchor: r8
Date: 41. schůze, 5. června 2025
Speaker: Poslanec Petr Beitl

Speech:
Poslanec Petr Beitl: Vážený kolego Langu a ostatní kolegové, tady jsou neustále vznášeny nějaké dotazy, ale já bych se vás chtěl zeptat, jestli je tady zasedání naší Sněmovny, anebo vyšetřovací komise k bitcoinové kauze, protože na koho vy ty dotazy vznášíte, prosím vás? (Předsedající: Prostřednictvím.) Pavel Blažek vám řekl všechny své informace několikrát a víc jich evidentně nemá. Ty dotazy, které vy tady vznášíte, přece musí zodpovědět policie, která je do celé věci zapojena, a je tam i zapojena díky tomu nešťastnému kroku Pavla Blažka. Tak já nejsem právník, ale jsem člověk, který by se také dneska rád dostal v nějakém rozumném čase do postele, ale já si myslím, že se významně posouváme k tomu, že pokud si z té kauzy tedy vypustíme ta spiknutí a dvanáctimiliardové škody, se kterými začínal váš předseda ráno, a vrátíme se k tomu pragmatickému, a to jsou přesně ty otazníky, o kterých mluvil pan premiér, na které i my chceme znát odpověď, ale tu nenalezneme dnešní večer v tomto sále. Děkuji.

