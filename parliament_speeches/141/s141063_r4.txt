File: s141063.htm
Anchor: r4
Date: 41. schůze, 5. června 2025
Speaker: Poslanec Miroslav Samaš

Speech:
Poslanec Miroslav Samaš: Děkuji vám za slovo, paní předsedkyně. Tady vlastně rezonuje už nějakou dobu ta kauza, která je ve všech médiích, to znamená, co vlastně se tady odehrálo. Spousta lidí, obyčejných lidí, a jsou to lidé napříč voliči - našimi, vašimi, si klade ale jednu zásadní otázku, jestli je normální, že člověk, který byl usvědčen, odsouzen, to znamená, že je to zločinec, když se neřekne sprostý zločinec, ne sprostý odsouzený, který byl pak podmínečně propuštěn, tak nabídnul státu peníze, nebo prostě ještě nevěděl, kolik tam je peněz, tak řekl třetinu peněz za to, že se může prostě podívat nebo může využívat svůj zabavený majetek, tak ti lidé si kladou otázku, jestli tohle je normální, jestli to skutečně není jako kdysi, když si koupil někdo odpustek od církve, a mohl pak znovu páchat nějaké nepřístojnosti vůči bohu, jestli skutečně tohle znovu není takovýhle případ. To znamená, že člověk, který fakt je odsouzený, jak to tady bylo řečeno, ještě pořád má podmínku, tak vlastně zaplatí nějaké peníze a prostě si odejde se zbytkem někam do zahraničí. Tohle si ti lidé kladou jako otázku. Je tohle normální v tomhle demokratickém státě uprostřed Evropy? Vždyť prostě... Ti lidé se nás na to ptají, to vidíte na sítích, tam to rezonuje. Tohle je zaráží, jestli tohle je normální. Zatím nám to nikdo nevysvětlil, jestli je to normální, nebo ne. Děkuju. (Potlesk poslanců ANO.)

