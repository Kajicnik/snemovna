File: s141063.htm
Anchor: r2
Date: 41. schůze, 5. června 2025
Speaker: Poslanec Jiří Mašek

Speech:
Poslanec Jiří Mašek: Děkuji za slovo. Tak jednak beru to za vyřízené, co tady s kolegou jsme se o tom bavili, o tom informování, o té nařízené mlčenlivosti, kdy tady jsme od něho všichni slyšeli, že nevypovídal a že žádnou nařízenou mlčenlivost od státního zástupce nemá. To je pro vás. Ano, ten tisk nemusí přinášet úplně pravdivé zprávy, a říkal to mluvčí, já se na to rád zeptám a nebudu to tady nějakým způsobem dál rozvíjet. Ale já jsem měl informace, že státní zastupitelství nemá důvod tento krok dosud činit. Takže trošku o tom pochybuji.
Ten problém celý, já to vidím, jako že to je opravdu těžko obhajitelné. Ten Jiřikovský, který zmizel, tak znovu to tady opakuji, si sám požádal o ochranu. Člověk pod ochranou Policie České republiky, protože se obával o svůj život a život své rodiny, tak pod nějakou ochranou byl a k tomu NCOZ odpovědělo novinářům, to je zase v tomhle tisku. Je otázka, jestli tomu lze věřit, tak se tam k tomu vyjadřují, že informace o lidech, kteří jsou pod ochranou, neposkytují. Takže on pod tou ochranou evidentně byl. Na druhou stranu, jak je možné, že jako Krejčíř dvě zmizel? Je to prostě klíčový svědek, který v tom může udělat jasno. Zřejmě tady byly zájmy, aby ten člověk zmizel z České republiky. Takže opět, budeme se NCOZ ptát, jakou měl ochranu, kdo ho dohlížel.
To, co tady říkala i kolegyně Válková, ten člověk neměl zahlazený trest. Ten byl jenom podmínečně propuštěný. A v případě, že tady orgány činné v trestním řízení pojaly podezření, že by tam mohl být nějaký trestný čin, tak podle toho měly nějakým způsobem nakládat s tím člověkem - měly - a měly možnost dokonce ho i v té chvíli nějakým způsobem zadržet, aby neunikl z České republiky, což se stalo.

