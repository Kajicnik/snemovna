File: s141069.htm
Anchor: r2
Date: 41. schůze, 5. června 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo, vážený pane místopředsedo. Vážené kolegyně, vážení kolegové, my jsme skutečně tady chtěli znát odpovědi od pana ministra Blažka, od pana ministra Stanjury, protože pan ministr Stanjura dostal na Ministerstvo financí v lednu tento dopis, kde bylo shrnutí celé trestní věci, takže už od ledna ležely na Ministerstvu financí konkrétní informace k tomu bitcoinovému daru, takže je to tady všechno zdokumentované. My chceme vědět, kdy to přišlo na Ministerstvo financí, co s tím dělali, jestli tam bylo zpracováváno úřednické stanovisko, že s tím nesouhlasí, anebo ne, jestli to může pan ministr vyloučit? To jsou všechno otázky, na které bychom chtěli znát odpověď.
Vzhledem k tomu, že jsme nedostali tyto odpovědi, tak já navrhuju - a už je 20:59, takže čas vymezený pro dnešní jednací den se chýlí ke konci - tak já navrhuju, abychom se sešli a pokračovali zítra, tuto schůzi, abychom ji přerušili dnes ve 21 hodin a pokračovali zítra v 10 hodin dopoledne. Děkuji za pozornost.

