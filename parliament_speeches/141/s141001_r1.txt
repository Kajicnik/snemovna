File: s141001.htm
Anchor: r1
Date: 41. schůze, 5. června 2025
Speaker: Místopředsedkyně PSP Věra Kovářová

Speech:
Místopředsedkyně PSP Věra Kovářová:: Vážené paní poslankyně, vážení páni poslanci, vážení členové vlády, zahajuji 141. schůzi Poslanecké sněmovny a všechny vás vítám.
Aby byla zaznamenána naše účast, nejprve vás odhlásím a prosím, abyste se všichni přihlásili svými identifikačními kartami a případně mi oznámili, kdo žádá o vydání náhradní karty.
Schůzi svolala předsedkyně Poslanecké sněmovny podle § 51 odst. 4 našeho jednacího řádu na základě žádosti 53 poslanců. Pozvánka vám byla rozeslána elektronickou poštou v pátek 30. května tohoto roku.

Nyní přistoupíme k určení dvou ověřovatelů této schůze. Navrhuji, abychom určili poslankyni Barboru Urbanovou a Zdeňka Kettnera. Táži se, zda má někdo jiný návrh? Přivolám kolegy z předsálí.
Zahajuji hlasování. Táži se, kdo je pro? Kdo je proti?
Hlasování číslo 1, přihlášeno 116 poslanců a poslankyň, pro 115, proti žádný. Návrh byl přijat.

Konstatuji, že jsme ověřovateli 141. schůze Poslanecké sněmovny určili poslankyni Barboru Urbanovou a poslance Zdeňka Kettnera.
Sděluji, že do zahájení schůze požádali o omluvení své neúčasti na jednání tito poslanci a poslankyně: Berkovcová Jana celý jednací den - pracovní důvody, Carbol Jiří celý jednací den - rodinné důvody, Dlouhý Martin celý jednací den - zdravotní důvody, Doušová Silvia celý jednací den - rodinné důvody, Dubský Tomáš od 9 do 14 - pracovní důvody, Dvořák Jaroslav celý jednací den - pracovní důvody, Gazdík Petr celý jednací den - osobní důvody, Golasowská Pavla od 13.30 - pracovní důvody, Havel Matěj Ondřej do 13 hodin - zdravotní důvody, Heller Šimon celý jednací den - pracovní důvody, Jirout Radim celý jednací den - osobní důvody, Kaňkovský Vít celý jednací den - zdravotní důvody, Kašník Pavel celý jednací den - rodinné důvody, Lesenská Vladimíra od 12 hodin - pracovní důvody, Levko Jarmila do 9.30 - pracovní důvody, Navrátil Jiří do 15 hodin - zdravotní důvody, Němečková Crkvenjaš Zdenka celý jednací den - pracovní důvody, Philipp Tom od 12.30 do 14.30 - pracovní důvody, Potůčková Lucie celý jednací den - bez udání důvodu, Slavík Jiří do 13 hodin - pracovní důvody, Voborská Milada celý jednací den - pracovní důvody, Vojtko Viktor do 12 hodin - pracovní důvody.
Z členů vlády se omlouvají: Dvořák Martin od 9 do 10.30 a od 11.30 - pracovní důvody, Hladík Petr celý jednací den - pracovní důvody, Kulhánek Petr do 10.30 a od 18 hodin - pracovní důvody, Rakušan Vít do 12 hodin a od 17 hodin - pracovní důvody, Válek Vlastimil do 15 hodin - pracovní důvody.
Ještě dorazila jedna omluva, omlouvá se Bernard Josef celý jednací den z pracovních důvodů.
Nyní přistoupíme ke stanovení pořadu 141. schůze, jehož návrh je uveden na pozvánce. Připomínám, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti. Nelze navrhnout žádnou změnu ani doplnění pořadu, rovněž tak nelze rozšiřovat schválený pořad.
Nyní mám zde přihlášky s přednostním právem před pořadem 141. schůze. Pan předseda Benda - toho zde nevidím - a nyní je přihlášen pan předseda Andrej Babiš, poté paní předsedkyně Alena Schillerová. Táži se, zda pan předseda Andrej Babiš chce vystoupit s přednostním právem? Má zde přihlášku. Prosím, pane předsedo, máte slovo.

