File: s141040.htm
Anchor: r11
Date: 41. schůze, 5. června 2025
Speaker: Poslanec Jakub Michálek

Speech:
Poslanec Jakub Michálek: Děkuju za slovo, pane místopředsedo. Tak mně přišlo ještě, abych reagoval na to vystoupení Pavla Blažka, poněkud absurdní, že součástí svého vystoupení bylo i to, že je v podstatě oběť Pirátské strany, takhle to nějak vyznělo a zásadně odešel ze sálu a odmítl odpovídat na všechny dotazy, které tady zaznívají. Já otevřu webové servery a tam si čtu Aktuálně.cz - "Překvapivě naštvaný Jurečka, chci podrobnou časovou osu bitcoinové kauzy." Vždyť to přece chtějí i jejich vládní partneři, chtějí to všichni s výjimkou některých členů ODS, kteří nadšeně tleskají vystoupením, kde zodpovědní politici odmítnou cokoliv vysvětlit. Já myslím, že tady pozorujeme, a to je zcela nepochybné, že chybí pan ministr Blažek, u kterého jsme se jako Sněmovna usnesli, že se má podle čl. 38 odst. 2 Ústavy dostavit na dnešní jednání Poslanecké sněmovny. Tím mimochodem porušuje svůj ústavní slib, protože složil jako člen vlády slib podle čl. 69 Ústavy, že bude zachovávat ústavu, čili i čl. 38 odst. 2 a uvádět je v život. ***
