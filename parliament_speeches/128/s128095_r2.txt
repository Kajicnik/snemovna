File: s128095.htm
Anchor: r2
Date: 28. schůze, 11. února 2025
Speaker: Poslanec Jiří Kobza

Speech:
Poslanec Jiří Kobza:: Děkuji, pane předsedající. Já bych si dovolil ještě se vrátit ve svém doplňku do Afriky a připomenout bývalého prezidenta Konga, jistého Mobutu Sese Seko wa (za) Banga, který vstoupil do dějin svým citátem: "Garantuji svobodu projevu, ale už negarantuji svobodu po projevu."
Když vidím, co se děje okolo nás, vidím tu obrovskou míru pokrytectví, vidím, že už za ministra Hamáčka byl zaveden institut, takzvaný hate speech, jako trestný čin, když bylo zřízeno speciální oddělení, takzvaný KRIT, až po strategickou komunikaci, když vidím situaci, kdy máme otevřené hranice, ale opevňujeme vánoční trhy, protože nejsme schopni bránit sami sebe, tak samozřejmě člověk se ptá, čím se lišíme opravdu od Afriky, od Konga? Jedna věc mě napadá. Naši vládci zatím své oponenty nejedí, ale jinak, co se týče svobody slova, je to hodně blízko.
Proč není možné se zbavit nelegálních migrantů, kteří přicházejí po tisících, procházejí Českou republikou? několik důvodů pro to je. Za prvé, mají perfektní informace, aby za sebou zametli a nebylo je možné podle dublinských dohod vrátit do země, ze které přišli, protože tuto zemi nebude možné ukázat. Za druhé, jejich vlastní země je odmítají přijmout, protože jednak jsou to lidi, kterých se rádi zbavili, protože se jedná o zločince, kriminálníky, válečné zločince... Třetí důvod je, že jak dostávají dávky zde, evropské štědré dávky, tak z těch dávek posílají peníze domů. V tom součtu, kolik jich tady je, tak samozřejmě to vytváří poměrně značný devizový příjem jejich mateřských, kolikrát velmi chudých zemí, plus samozřejmě to, co vydělají kriminální činností, obchodem s drogami a podobně, takže teď, v tento moment jediná obrana před migrací je je sem nepustit, protože jak tady budou, tak nebudeme schopni se jich zbavit, protože to jsou jednotky lidí, které bylo možné repatriovat, ale ty statisíce tady zůstávají, takže musíme držet svoje hranice uzavřené, a proto musíme také hlasovat proti vydání Tomia Okamury. Děkuji.

