File: s128066.htm
Anchor: r12
Date: 28. schůze, 11. února 2025
Speaker: Poslankyně Helena Válková

Speech:
Poslankyně Helena Válková:: Je to taková klasická přestřelka, ale k té politizaci, já nevidím důvod to nazývat politizací jenom kvůli tomu, že když se něco takhle tragického, masivního a v podstatě jedinečného - doufejme - stane, tak vždycky za to někdo je odpovědný. To není politizace, to je prostě fakt. Vyšetřovací komise by nevznikla, kdyby veřejnost měla důvěru v to, co říká ministr vnitra a policejní prezident, ale ona vznikla. Přehrajte si ty záznamy, proč vznikla, jak jsme vystupovali, jak jsme ji žádali, aby vznikla, jak ten její úkol byl to zmapovat samozřejmě podrobně a zjistit ty nedostatky. Ty jsme zjistili. To jsme potom měli říct: Ano, tohle je... tady je nedostatek, tady je - jako že vůbec si žádné nedostatky nepřipouštěli - tady je nedostatek, tady je nedostatek. Tečka. No, tak tam musí být koncovka a ta koncovka je ne v rámci té závěrečné zprávy, ale to je návrh usnesení, který z toho naprosto logicky vyplývá, takže pozor, tady o žádnou politizaci nejde, a kdyby tam seděl ministr za jinou politickou stranu, tak by to, protože ten rezort řídí, slyšel taky. A ministr... Jestli jste si všimli, tak politizace by byla, kdybychom třeba žádali jeho odvolání nebo rezignaci nebo vyvozovali bychom z toho politické důsledky. To nevyvozujeme. My akorát říkáme, co bylo komunikováno nesprávně, a za tím si stojíme, protože jinak bychom jako vyšetřovací komise vůbec nevznikli. Děkuji. (Potlesk.)

