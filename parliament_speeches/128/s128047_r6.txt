File: s128047.htm
Anchor: r6
Date: 28. schůze, 11. února 2025
Speaker: Poslanec Jiří Navrátil

Speech:
Poslanec Jiří Navrátil:: Děkuji za slovo, pane místopředsedo. Jenom pro informaci pro všechny ctihodné kolegyně a kolegy v tomto sále chci říci, že v případě, že bychom dnes odsouhlasili senátní verzi, která přišla a vypouští hlídačkovné, jsme připraveni v rámci projednávání ve čtvrtek, kdy budeme projednávat sněmovní tisk 799, tedy dávky státní sociální pomoci, ještě připravit pozměňovací návrh, který je tedy připraven, ale nahrát ho do systému, abychom to nedublovali. To znamená, dnes jsme ho ještě nepodávali, ale v případě, že dnes projde senátní verze, je připraven tento pozměňovací návrh, který bude nahrán a hlídačkovné bude právě v rámci MPSV zařazeno. Děkuji.

