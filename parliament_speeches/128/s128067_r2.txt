File: s128067.htm
Anchor: r2
Date: 28. schůze, 11. února 2025
Speaker: Poslanec Petr Letocha

Speech:
Poslanec Petr Letocha:: Já se pokusím k tomuto procesu už naposledy vystupovat. Už jsem ani nechtěl, ale nedá mi to, abych nereagoval na to, co tady zaznělo.
Pane kolego, prostřednictvím pana předsedajícího, máte pravdu. Šlo o ty dvě hodiny před tou střelbou. To jsme ale věděli půl roku, na to jsme se v té komisi celou tu dobu soustředili, jestli po dobu těch dvou hodin před střelbou nebyl nějaký problém, a proto tady znova zopakuju, že 2. prosince, respektive den předtím, jste vy navrhl nějakým způsobem návrh usnesení, který my jsme doupřesnili napříč plénem, které zasedalo v rámci komise, a odhlasovali jsme si to - ještě jednou, odhlasovali jsme si to - a bylo to bráno jako závěry. To byla poslední, definitivní část této vyšetřovací komise.
Jediná věc, ke které jsme se měli 6. prosince potkat, bylo odsouhlasit závěr komise k této zprávě jako celku, to znamená, ve chvíli, kdy už jsme měli všechny části schválené, včetně části závěrů, to znamená ve chvíli, kdy už opravdu mělo být patnáct minut určeno na to, není tam někde nějaká gramatická chyba nebo nějaká faktická, a zvedáme ruku, jenže vy jste už zhruba dva dny předtím avizovali, že budete navrhovat jiné závěry, a o to tady jde. To znamená, pokud jsme se 2. prosince i my všichni byli schopni shodnout, že tam nebyla chyba, která by ovlivnila průběh děje, tak to, co teď říkáte, já beru jako podraz.

