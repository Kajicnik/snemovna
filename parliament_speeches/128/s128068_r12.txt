File: s128068.htm
Anchor: r12
Date: 28. schůze, 11. února 2025
Speaker: Poslanec Pavel Žáček

Speech:
Poslanec Pavel Žáček:: Já samozřejmě děkuji za vysvětlení. Vím, že policisté řešili ten právní rébus, jakým způsobem žádost komise naplnit, a nakonec došli k závěru, který tady kolega Karel Haas citoval.
Jenom bych chtěl zmínit to, co bylo řečeno na výboru a nebylo to řečeno vlastně v souvislosti s projednáváním této zprávy, to jest, že pachatel se radikalizoval v průběhu roku po tom, co ukončil svoji docházku k psychologovi, psychiatrovi, nevím. Trvalo to podle toho, co nám tenkrát řekla státní zástupkyně a policisté, od ledna toho roku až do prosince. To, co s tím podle mého souviselo, bylo i to, jak si naplánoval, co vlastně na té Filozofické fakultě provede. Počítal s tím, že vlastně zahoří ten dům, kde zavraždil svého otce, a že to odvede pozornost bezpečnostních složek a on bude moct mnohem více zasáhnout, než se nakonec fakticky stalo, na Filozofické fakultě, čili pro mě, abychom objasnili jeho plány, abychom věděli, jakou hekatombu mrtvých na té Filozofické fakultě chystal, tak pro mě by bylo důležité rekonstruovat i jeho plány, což ale při té možnosti - a tohle je definice, kterou jsme neudělali tak, jak bychom ji měli udělat na začátku, pro komisi - to nebylo možné. Děkuju.

