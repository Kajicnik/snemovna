File: s128095.htm
Anchor: r4
Date: 28. schůze, 11. února 2025
Speaker: Poslanec Vladimír Zlínský

Speech:
Poslanec Vladimír Zlínský:: Vážený pane předsedající, děkuji za slovo. Vážené dámy a pánové, dovolte, abych se vyjádřil taky k této problematice. Jak asi správně tušíte, tak můj projev bude trošku rozdílný než projevy předchozí. Já se musím přiznat, že ten projev bude výrazně nekorektní, a dovolím si říct, že naruší zažité narativy a paradigmata, tedy vzorce myšlení. Předem deklaruji, že je to můj osobní názor - tedy ještě jednou opakuji, můj osobní názor - a příspěvek do diskuse k tomuto tématu, které tady uvedu, ke kterému vybízím.
Nyní se podívejme na problematiku zmíněné alegorie, kvůli které má být vydán k trestnímu stíhání pan předseda hnutí SPD Tomio Okamura. Ten v žádném případě nevybízí k vraždění či napadání kohokoli, ale naopak před tímto varuje s odkazem na migrační pakt, kdy by se k nám mohly dostat osoby, které páchají podobné trestné činy nedaleko našich západních hranic. Toto je reálný fakt a nejedná se o dezinformaci nebo misinformaci.
Nyní tedy k jádru věci, vyslovím hypotézu, proč migranti a jejich potomci z jiných, vzdálených geografických oblastí napadají a případně vraždí příslušníky původní populace, ačkoli by jim měli být neskonale vděční, že jim umožnili žít na mnohem vyšší životní úrovni než v jejich domovině. ***
