File: s128047.htm
Anchor: r10
Date: 28. schůze, 11. února 2025
Speaker: Poslankyně Nina Nováková

Speech:
Poslankyně Nina Nováková:: Děkuji za slovo. Dámy a pánové, vážené paní poslankyně, vážení páni poslanci, já jsem jeden z těch, který v Poslanecké verzi podporoval pozměňovací návrh, kterému teď říkáme pracovně hlídačkovné. Ten důvod chápu, že pro vysokoškoláka není primární, aby si někde sháněl nějaké dávky, a jaksi se cítí systémově, že patří do jiné oblasti lidské činnosti než MPSV. Ale MPSV slibovalo a mělo v programu, že Ministerstvo práce a sociálních věcí se stane Ministerstvem práce, sociálních věcí a rodiny. Já jsem také dnes slyšela, jak pan ministr Jurečka přesně hovořil o parametrech, které má připravené, a jak o tom hovořil pan poslanec Navrátil, vaším prostřednictvím, tak také potvrdil, že ty parametry jsou připravené. Bude to prostě prorodinné opatření a z technických důvodů je správné, abychom věci nepředbíhali, a skutečně to zaznělo až tehdy, když se bude projednávat příslušná legislativa. Děkuji.

