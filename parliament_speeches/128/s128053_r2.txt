File: s128053.htm
Anchor: r2
Date: 28. schůze, 11. února 2025
Speaker: Poslanec Jan Volný

Speech:
Poslanec Jan Volný:: Dobře, děkuji, pane předsedající. Já bych se teďka k tomuto tisku rád vyjádřil jako poslanec a i nějakým způsobem pohled hnutí ANO k tomuto tisku.
Nejdřív chci tedy doplnit svoji zpravodajskou zprávu, že na rozpočtovém výboru se projednával a schvaloval pozměňovací návrh pana Zborovského, což byla jen technická norma.
Nicméně teďka už k mému referátu. Tady pan zastupující předkladatel správně řekl, že tato norma pojednává a mění 117 různých zákonů. Potom mně opravdu zůstává rozum stát, proč na takovýto materiál si pan ministr financí neudělal čas, aby tady s námi neseděl, a případně nějaké věci nebyl ochoten a schopen dát do nějaké lepší pozice. On je jistě omluven, to nezpochybňuji, nicméně program na dnešní den jste si dělali, pánové koaliční, sami a mohli jste to domyslet.
Já chci tedy jenom podotknout a chci vysvětlit, o co vlastně se v tomto materiálu jedná. Když koalice dost nešetrně, zmateně a urychleně udělala dost brutální zásah do činnosti Celní správy a snížila jednatelství, nebo respektive z patnácti, jak správně řekl tady pan zastupující, z patnácti úřadů na šest úřadů v rámci konsolidačního balíčku, prostě tento návrh nedomyslela, nepropracovala, nekonzultovala se širokou veřejností, a dopadlo to tak, jako u této koalice vždy, že něco udělali, co nemělo žádné konsekvence, nikde to nebylo napojené a prostě to byl nefunkční zmetek. Proto se musel udělat tento tisk pod číslem 784, aby se aspoň trošičku zkonsolidovala ta činnost, rozdělila se pravomoc mezi Celní a Finanční správou a dalo se to trošičku do logického pořádku.
Ale chci jenom podotknout, že ani to, a to byl druhý krok, se vládní koalici nepovedlo, protože ještě poté v podstatě v průběhu čtrnácti dnů tam našli další a další problémy, které se musejí napravit pozměňovacím návrhem pana Havránka, který je v podstatě kompletní pozměňovací návrh, který mění spousty, spousty věcí v celém tom zákoně. Asi je nezpochybnitelné, že tento krok se musí udělat, protože pokud se udělá ten krok číslo 1 v rámci konsolidačního balíčku, který byl naprosto nefunkční, tak se tohle musí takhle napravit. Nicméně my ještě budeme čekat na doplňující informace, které nám byly slíbeny v rámci rozpočtového výboru, a podle toho se zachováme, jak budeme o tomto tisku hlasovat ve třetím čtení. Děkuji za pozornost.

