File: s128066.htm
Anchor: r10
Date: 28. schůze, 11. února 2025
Speaker: Poslanec Petr Letocha

Speech:
Poslanec Petr Letocha:: Děkuju za slovo. Já jsem to nedočetl ne proto, že bych chtěl zakrýt něco, co máte všichni před sebou, ale jednoduše proto, že jsem chtěl ušetřit trochu času, ale velmi rád se k tomu vyjádřím, protože tady šlo o tu politizaci. Tady šlo o ukázku toho, že ve chvíli, kdy vy do usnesení vyšetřovací komise a její zprávy, toho, co se dělo na fakultě, taháte něco, co se dělo poté, že to tady nepatří.
Pokud se bavíme k tomu, pane kolego, vaším prostřednictvím, pane předsedající, co jste právě řekl, tak si to pojďme zrekapitulovat. Bylo tady šetření policejního prezidia, které nenašlo žádné závažné pochybení, bylo tady šetření Generální inspekce bezpečnostních sborů, které nenašlo závažné pochybení, které by mělo vliv na skutkovou podstatu děje, a k tomu samému jsme došli i my jako komise 2. prosince úplně všichni.

