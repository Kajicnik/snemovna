File: s128061.htm
Anchor: r6
Date: 28. schůze, 11. února 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný:: Děkuju za slovo. Vážený pane místopředsedo, vážený pane kolego ministře, kolegyně, kolegové, já bych rád tady představil pozměňovací návrh, ke kterému se pak přihlásím v podrobné rozpravě. Jenom velmi stručně.
Reagujeme tím na aktuální situaci, kterou je potřeba řešit úpravou školského zákona, kdy Ministerstvo zemědělství z 50 procent je v roli zřizovatele směrem ke Střednímu odbornému učilišti včelařskému v Nasavrkách spolu se Svazem včelařů, a tato věc, na kterou jsme byli upozorněni úředníky Ministerstva školství už v roce 2023, vlastně je v rozporu se školským zákonem a správně by bylo třeba školu vymazat z rejstříku škol, což vzhledem k tomu, že to je unikátní škola, která poskytuje včelařské vzdělání distanční dálkovou formu a je v tomto smyslu jediná v České republice, by byla škoda. Proto děkuju panu ministrovi, že jsme se dohodli a tímto pozměňovacím návrhem tuto věc napravujeme, a to v tom smyslu, že nejenom tak, jak je to možné dnes, čili školství, Ministerstvo obrany, Ministerstvo vnitra a Ministerstvo spravedlnosti, ale také další rezorty můžou zřizovat školy, a to nejenom školy mateřské, jako to by bylo doposud.
Děkuju za podporu tohoto pozměňovacího návrhu, který je v konsenzu se všemi dalšími předkladateli a s panem ministrem.

