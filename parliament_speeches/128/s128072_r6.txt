File: s128072.htm
Anchor: r6
Date: 28. schůze, 11. února 2025
Speaker: Poslankyně Helena Válková

Speech:
Poslankyně Helena Válková:: Já chci poděkovat oběma předřečníkům, paní poslankyni Kocmanové, panu poslanci Kotenovi, za velmi konstruktivní a pro mě teď příkladný projev. Budu se také držet jenom věcného aspektu.
Jenom ještě k panu předsedovi bezpečnostního výboru Žáčkovi, vaším prostřednictvím, ano, nejsem členkou bezpečnostního výboru, nebyla jsem na těch jednáních, měla jsem možnost se seznámit s některými informacemi, ale to byl výběr s paní státní zástupce (zástupkyní?), nebyl to ten komplexní znalecký posudek. O to tady šlo.
Tak a teď jenom dva body, které tady přednesu. Už pan místopředseda Juchelka, vaším prostřednictvím, zmiňoval, že asi ne všechno je v té živé paměti, a na rozdíl od pana zpravodaje Haase, který (nás) opravdu toho 23. ledna velmi podrobně seznámil nejenom se způsobem práce vyšetřovací komise, ale i s jejím popisem, závěry a doporučeními, tak necelé tři stránky té oponentní zprávy jsme tady glosovali a vybrali jsme z ní jenom to podstatné, ale nečetli jsme ji, takže já jsem se rozhodla ty tři stránky přečíst, té oponentní zprávy. Dostali jste ji, je to krátké, budeme to mít za chvíli za sebou, ale měla by zaznít na mikrofon a předpokládám, že možná z toho bude opět zřejmé, že se nelišíme zásadně s výjimkou těch závěrů, která ale kopírují doporučení. V tom možná by mohla být určitá shoda.
Takže nejprve přečtu oponentní zprávu a pak dám takový návrh, že bychom, protože některé ty závěry, které jsou v tom usnesení, můžou, jak jsem pochopila, vést k určitým kontroverzním stanoviskům a třeba neodsouhlasení a bylo by škoda, kdyby některé jiné nebyly přijaty, tak v rámci podrobné rozpravy až budu načítat znovu návrh toho usnesení, abychom hlasovali po těch třech bodech, které usnesení obsahuje, nikoliv usnesení jako celku. ***
