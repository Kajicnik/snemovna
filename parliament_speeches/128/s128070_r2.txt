File: s128070.htm
Anchor: r2
Date: 28. schůze, 11. února 2025
Speaker: Poslanec Jiří Mašek

Speech:
Poslanec Jiří Mašek:: Děkuji za slovo, pane předsedající.
Ke kolegu Zunovi, vaším prostřednictvím, pane kolego, tam nevstoupila žádná politická potřeba něco měnit. Tam skutečně vstoupilo vyhodnocení té situace, to, že jsme měli čas si s kolegyní Helenou Válkovou na to sednout a ty věci probrat v kontextu toho, co se odehrálo, co skvělým způsobem popsal zpravodaj vyšetřovací komise v té zprávě, v popisné části. Rozebrali jsme doporučení, která jsou poměrně jednoznačně koncipovaná, a skutečně v souvislosti s tím jsme přehodnotili, že ten závěr, ten hlavní, že s ním opravdu nemůžeme souhlasit.
Rozhodně ne politická potřeba. Chci vás ubezpečit za mě i za kolegyni Válkovou, my jsme nikdo za celou dobu práce vyšetřovací komise nekomunikovali s novináři, s veřejností. My jsme nekomunikovali ani dovnitř svého politického klubu. U nás nikdo nic nevěděl. Byl bych strašně rád, kdyby tomu tak bylo i na druhé straně - to nezpochybňuju, byť ale na druhou stranu vím, že tam určitá komunikace třeba mezi předsedou, podle mě objektivně, a třeba policejním prezidentem probíhala ve věci třeba zvaní důstojníků a podobně- nicméně my jsme neměli komunikaci vůbec žádnou, to vás chci ujistit, tak opravdu to nešlo o politizaci.

