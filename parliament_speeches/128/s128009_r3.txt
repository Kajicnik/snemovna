File: s128009.htm
Anchor: r3
Date: 28. schůze, 11. února 2025
Speaker: Poslanec Tomio Okamura

Speech:
Poslanec Tomio Okamura:: Vážené dámy a pánové, já bych jménem SPD chtěl navrhnout několik palčivých mimořádných bodů.
Jako první bod bych navrhl bod s názvem V České republice se za Fialovy vlády reálné mzdy propadly nejvíce v celé EU.
Reálně se mzdy dokonce od konce roku 2019 propadly o 10 procent. Jde o suverénně nejvýraznější propad mezd v celé Evropě za toto období a pokles kupní síly u nás je nejdramatičtější ze všech členských zemí Evropské unie. A já bych se rád zeptal zástupců Fialovy vlády, jak to tedy budou řešit? My na tenhle problém upozorňujeme už dlouhodobě, že klesají reálné mzdy českých občanů, a to dokonce i ve srovnání s jinými evropskými zeměmi, a premiér Fiala pořád lže. Naposled minulý týden jsem byl v televizi Prima a zrovna tam před námi vystupoval premiér Fiala a mluvil něco o růstu mezd. Takže on vůbec neví, která bije, protože on přehlíží záměrně kumulovanou inflaci, která za dobu Fialovy vlády 2021 až 2024 je cirka 30 procent. To znamená, když to řeknu hodně zjednodušeně, občané před nástupem Fialovy vlády - ten, kdo měl úspory 100 000 korun, tak Fialova vláda mu z těch 100 000 korun udělala 70 000, a teďka nám tady říkají, jak prý snížili inflaci nebo jak je nízká inflace. V podstatě nám chtějí říct, že tedy místo toho, že občany okradli o 30 000, tak je okradli o 29 000 teďka. Takže tohle můžou hrát skutečně jenom na hlupáky, kterými občané České republiky nejsou. Občané ví, jak je to ve skutečnosti, protože vidí ty své úspory a o kolik přišli.
To znamená, realita je taková, že v žádné Evropě, v žádné evropské zemi není kumulovaný pokles reálných mezd tak vysoký jako v České republice. Jenom upozorním, že v rámci zemí takzvané eurozóny reálné mzdy od roku 2019 poklesly v průměru o 1 procento, u nás o 10. A nemá to nic společného s eurem.
Takže znovu tady říkám, já ten bod navrhuji z toho důvodu jménem SPD, že bychom se konečně od Fialovy vlády rádi dozvěděli, když tedy jste v té vládě - doufám, že už jenom do letošního roku, letos budou volby - tak co s tím budete dělat? Já vím, že nic s tím nechcete dělat, ale já prostě na tohle téma nechci rezignovat, protože mě prostě pálí to, aby občané měli lepší životní úroveň, aby měli více peněz. To je program SPD a vyděláte pravý opak. Proto tady k tomu nebudu mlčet, už to tady poněkolikáté navrhuji a pořád mi vládní koalice tento můj návrh zamítá.
A já bych rád ještě dodal to srovnání s Evropou. Takže za stejné období vzrostly reálné mzdy například v Bulharsku o 36 procent, v Litvě o 23 procent, v Rumunsku o 21 procent, v Polsku o 15 procent a v Maďarsku vzrostly reálné mzdy o 13 procent. To znamená, záměrně dávám příklady těch zemí, řekl bych, na východ od nás, a vidíte, že tam za poslední roky v součtu reálné mzdy rostou, a to dvojciferně dokonce, ale v České republice se o 10 procent propadly naopak. To znamená, to je opravdu zcela jasný údaj a já prostě bych chtěl, aby Fialova vláda se k tomu postavila a představila nám její řešení.
Je tady evidentní právě z toho srovnání s Bulharskem, Litvou, Rumunskem, Polskem, Maďarskem - záměrně vidíte, že jsem vybral země, které jsou v okolí Ukrajiny, protože Fialova vláda, premiér Fiala neustále lže, že prý za nesnáze vlády může válka na Ukrajině. A zase lže. On to říká i ohledně reálných mezd, vymlouvá se, přitom to není pravda, protože ostatní země se s tím vypořádaly naopak, že mají růst reálných mezd. Lže ohledně cen energií. Lže to, že máme v přepočtu na paritu kupní síly dokonce nejdražší energie v Evropské unii, tak premiér Fiala říká, že to je kvůli Ukrajině. Není to pravda. Není to kvůli válce na Ukrajině, protože u nás je nárůst cen plynu za ty poslední - rok 2021 až 2024 elektřina cirka přes 80 procent nárůst ceny, plyn 90 procent, zatímco v Polsku, v Maďarsku a na Slovensku je to mnohem levnější - mají plyn i elektrickou energii mnohem (levnější?). ***
