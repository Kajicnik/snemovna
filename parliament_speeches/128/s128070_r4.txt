File: s128070.htm
Anchor: r4
Date: 28. schůze, 11. února 2025
Speaker: Poslankyně Zuzana Ožanová

Speech:
Poslankyně Zuzana Ožanová:: Děkuji, vážený pane místopředsedo. Jak u své předchozí faktické poznámky musím zareagovat na kolegu Zunu, vaším prostřednictvím, který použil slovo vypočítavost. Prosím vás, dehonestovat odlišné stanovisko, to, že má někdo jiný názor v demokratické společnosti, takovými výrazy je absolutně nevhodné. Možná už stačila předchozí debata, kdy kolega Kašník připustil, že kolegové mají jiný názor. V čem je problém? Pro vás je to vypočítavost nebo podraz. Prosím vás, nesmí mít někdo jiné stanovisko?
Možná by bylo dobré tady tuhletu linku opustit, protože potom bychom si museli vzpomenout... Vy jste začínal svůj projev, vaším prostřednictvím, tím, jak jste říkal, jak jste pro to hlasovali, aby tato komise vznikla. Bylo by dobré podívat se, kolikrát předtím, než jste odsouhlasili vznik té komise, jsme její vznik požadovali - možná by to bylo vhodné - a zdržet se takových vyjádření, jako je vypočítavost, podraz, ve vztahu ke standardnímu institutu.
Prosím vás, dokážete si představit, že by ústavní soudci, kteří mají jiné stanovisko než ti druzí, říkali, že ti druzí byli vypočítaví nebo podrazili soudce, protože mají jiný názor a vydali oponentní stanovisko? Prosím vás, zkusme se toho skutečně zdržet. Není to vhodné.

