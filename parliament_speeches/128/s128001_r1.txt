File: s128001.htm
Anchor: r1
Date: 28. schůze, 11. února 2025
Speaker: Předsedkyně PSP Markéta Pekarová Adamová

Speech:
Předsedkyně PSP Markéta Pekarová Adamová:: Vážené paní poslankyně, vážení páni poslanci, vážení členové vlády, zahajuji 128. schůzi Poslanecké sněmovny a všechny vás vítám.
Aby byla zaznamenána naše účast, nejprve vás odhlásím a prosím, abyste se všichni přihlásili identifikačními kartami, případně mi oznámili, kdo žádá o vydání náhradní karty.
Organizační výbor Poslanecké sněmovny stanovil návrh pořadu 128. schůze dne 29. ledna tohoto roku. Pozvánka vám byla rozeslána elektronickou poštou 30. ledna.

Nyní přistoupíme k určení dvou ověřovatelů této schůze. Navrhuji, abychom určili poslance Hayata Okamuru a poslance Pavla Žáčka. Má někdo jiný návrh? Jelikož nikdo se nehlásí s jiným návrhem, dám o tomto návrhu hlasovat.
Zahajuji hlasování. Ptám se, kdo je pro? Kdo je proti?
V hlasování 1. je přihlášených 133 přítomných, pro 129, proti nikdo. Konstatuji, že ověřovateli 128. schůze Poslanecké sněmovny jsme určili poslance Hayata Okamuru a poslance Pavla Žáčka.

Sděluji, že do zahájení schůze požádali o omluvení své neúčasti na jednání tito poslanci a poslankyně: Adámková Věra z celého jednacího dne z rodinných důvodů, Bartošek Jan z celého jednacího dne z pracovních důvodů, Benešík Ondřej z celého jednacího dne z pracovních důvodů, Brabec Richard z celého jednacího dne z pracovních důvodů, Brázdil Milan z celého jednacího dne z rodinných důvodů, Dražilová Lenka od 14 do 18 hodin z pracovních důvodů, Hrnčíř Jan z celého jednacího dne z rodinných důvodů, Jáč Ivan od 16 hodin z rodinných důvodů, Jílková Marie z celého jednacího dne z rodinných důvodů, Jirout Radim z celého jednacího dne ze zdravotních důvodů, Kasal David z celého jednacího dne ze zdravotních důvodů, Kettner Zdeněk z celého jednacího dne z pracovních důvodů, Lacina Jan od 15 do 16.30 z pracovních důvodů, Letocha Petr z celého jednacího dne ze zdravotních důvodů, Munzar Vojtěch z celého jednacího dne z rodinných důvodů, Němečková Crkvenjaš Zdenka z celého jednacího dne z rodinných důvodů, Opltová Michaela z celého jednacího dne ze zdravotních důvodů, Potůčková Lucie z celého jednacího dne z důvodu zahraniční cesty, Quittová Petra z celého jednacího dne z osobních důvodů, Ryba Drahoslav od 14 do 16 hodin z rodinných důvodů, Salvetr Rudolf z celého jednacího dne z pracovních důvodů, Váňa Josef z celého jednacího dne z důvodu zahraniční cesty.
Z členů vlády se pak omlouvají: Blažek Pavel z celého jednacího dne pracovních důvodů, Dvořák Martin z celého jednacího dne z pracovních důvodů, Hladík Petr z celého jednacího dne z pracovních důvodů, Kulhánek Petr z celého jednacího dne z pracovních důvodů, Lipavský Jan z celého jednacího dne z pracovních důvodů, Rakušan Vít z celého jednacího dne z pracovních důvodů a Stanjura Zbyněk z celého jednacího dne z osobních důvodů.
Ještě přibyla omluva pana poslance Ladislava Oklešťka z celého jednacího dne ze zdravotních důvodů.
Nyní přistoupíme ke stanovení pořadu 128. schůze, jehož návrh je uveden na pozvánce.
Nejprve bych vás chtěla informovat, že Senát postoupil Poslanecké sněmovně návrh zákona, kterým se mění zákon č. 458/2000 Sb., o podmínkách podnikání a o výkonu státní správy v energetických odvětvích a o změně některých zákonů, energetický zákon, ve znění pozdějších předpisů, a další související zákony. Jde o sněmovní tisk 656/6 vrácený Senátem. Podle § 97 odst. 4 jednacího řádu jej předkládám Sněmovně znovu a navrhuji jeho zařazení do pořadu 128. schůze Poslanecké sněmovny. O tomto se hlasuje bezprostředně, proto přivolám kolegyně a kolegy z předsálí a prosím vás o ztišení. (Předsedající použila ke snížení hladiny hluku zvonek.)

Pro nově příchozí ještě upozorním, že hlasujeme o zařazení senátní vratky na pořad schůze, proto budeme o tomto hlasovat.
Zahajuji hlasování. Ptám se, kdo je pro? Kdo je proti?
V 2. hlasování je přihlášeno 156 přítomných, pro 101, proti 51. Návrh byl přijat.

Nyní vás tedy seznámím s návrhy, na kterých se shodlo dnešní grémium. Navrhujeme za prvé vyřadit z návrhu pořadu body 9 a 177, sněmovní tisk 814, lesní zákon, druhé a třetí čtení; 165, sněmovní tisk 778, vládní návrh zákona o volebních kampaních, třetí čtení; 166, sněmovní tisk 779, vládní návrh zákona o volebních kampaních související, opět třetí čtení.
Za druhé, následující postup jednání v tomto týdnu: Dnes, tedy v úterý 11. února, projednávat body v pořadí: za prvé bod 1 návrhu pořadu, sněmovní tisk 660/5, vysoké školy, vrácený Senátem; dále projednávat body z bloku Zákony - druhé čtení v pořadí: bod 5, sněmovní tisk 784, působnost Celní správy; bod 12, sněmovní tisk 849, veřejné zdravotní pojištění; bod 13, sněmovní tisk 680, veřejné zdravotní pojištění; bod 4, sněmovní tisk 776, digitální ekonomika. Po projednání těchto bodů bychom 128. schůzi přerušili.
Ve středu 12. února v 9 hodin bude zahájena 129. schůze. Po jejím skončení či přerušení, nejdříve však v 15 hodin, bychom pokračovali ve 128. schůzi, a to bodem 199, sněmovní dokument 5919, což je závěrečná zpráva vyšetřovací komise ke střelbě na Filozofické fakultě Univerzity Karlovy.
Ve čtvrtek 13. února v 9 hodin bude zahájena 130. schůze.
V pátek 14. února budeme pokračovat ve 129. schůzi, pokud nebude doprojednaná už ve středu 12. února.
Na závěr vás informuji, že na předcházející schůzi byly projednány body 35, 36, 47, 48 a 148, tedy sněmovní tisky 855, 856, 885, 886 a 883. Tyto body jsou na 128. schůzi neprojednatelné, nemusí se hlasovat o jejich vyřazení, nebudou součástí schváleného pořadu, takže jenom pro informaci. To je z mé strany vše.
Nyní se o slovo hlásí několik přednostních práv a následně i celá řada poslanců. Začíná se svým návrhem pan předseda Benda, následuje pan předseda Babiš, paní předsedkyně Schillerová, pan předseda Okamura, Radim Fiala a Jakub Michálek. Poté následují ostatní poslanci a poslankyně.
Prosím tedy o ztišení v sále, abychom vyslechli návrhy, které pan předseda podá.
Vám teď předám slovo.

