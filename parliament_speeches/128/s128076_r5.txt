File: s128076.htm
Anchor: r5
Date: 28. schůze, 11. února 2025
Speaker: Poslanec Karel Haas

Speech:
Poslanec Karel Haas:: Děkuji vám mnohokrát za slovo, vážená paní předsedající. Vážené kolegyně, vážení kolegové, já jsem se snažil být srozumitelný i v tom dalším postupu nebo při představení našeho dalšího postupu již v obecné rozpravě, takže teď to jenom velmi stručně zopakuju, co nás čeká z pohledu postupu hlasování. Nejprve bych vás požádal o to, abychom, byť ta procedura je relativně jednoduchá, abychom ji s ohledem na citlivost toho tématu odhlasovali.
Navrhuju, abychom proceduru hlasování měli následující: Nejprve bychom hlasovali ve třech hlasováních, po bodech I. až III., o usnesení obsaženém ve sněmovním dokumentu 5954, zkráceně oponentní návrh usnesení. V závislosti na výsledku těchto tří hlasování, o bodech I. až III., bychom následně hlasovali o usnesení vzešlého z vyšetřovací komise a obsaženého ve sněmovním dokumentu 5919, opět po jednotlivých bodech I. až V., to znamená v dílčích pěti hlasováních. Věřím, snažím se rozhlížet, že takto je ta navržená procedura jasná a srozumitelná.
Poprosím, paní předsedající o hlasování o navržené proceduře. ***
