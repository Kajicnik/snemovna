File: s128054.htm
Anchor: r2
Date: 28. schůze, 11. února 2025
Speaker: Poslanec Matěj Ondřej Havel

Speech:
Poslanec Matěj Ondřej Havel:: Děkuji za slovo, vážený pane místopředsedo. Vážené kolegyně, vážení kolegové, dovolte mi tedy, abych vás seznámil jako zpravodaj s projednáním této novely zákona ve vzdělávacím výboru. Výbor pro vědu, vzdělání, kulturu, mládež a tělovýchovu projednal tuto novelu na svém zasedání dne 5. února a přijal některé pozměňovací návrhy, respektive jako jeden, který zasílá sem Poslanecké sněmovně. Týká se oblasti sociálního pedagoga. Výbor navrhuje, aby sociální pedagog byl obsažen jako součást novely školského zákona.
Dále je to pozměňovací návrh - já budu hovořit tedy jenom stručně, protože pan ministr již to přiblížil - který se týká slučování některých podlimitních škol. Dále ten, který se týká přesunu financování nepedagogických zaměstnanců a ostatních neinvestičních nákladů ze státu na zřizovatele, plus tedy kompenzace z rozpočtového určení daní. Pak je to pozměňovací návrh, který se týká konkurzů na ředitele škol a školských poradenských zařízení. A konečně je to pozměňovací návrh, který zjednodušuje přijímací řízení na střední školy. Usnesení garančního výboru je evidováno jako sněmovní tisk 829/2. Děkuji.

