File: s128046.htm
Anchor: r1
Date: 28. schůze, 11. února 2025
Speaker: Poslanec Karel Rais

Speech:
Poslanec Karel Rais:: Děkuji. O těch změnách už tady hovořili předřečníci. Já považuji -velká část práce na tom byla skutečně udělána zejména v oblasti působení zahraničních univerzit, kdy, lidově řečeno, si dělaly, co chtěly, a to se upravilo. K tomu neměla ani koalice, ani opozice žádné negativní připomínky, takže to si myslím, že je pozitivní.
Co se týká vlastního průběhu, asi třicet pozměňovacích návrhů tam bylo daných, byl kulatý stůl, bylo to poměrně hodně rozpracováno, čteno, to všecko bylo pozitivní. Takovou kaňkou, já bych řekl, na politické kultuře bylo druhé čtení, kde byl konflikt o tom, že v podstatě vlastně změny, které se řeší třicet roků a nejsou vyřešeny, se chtěly řešit vlastně za pět minut dvanáct, prostě v posledních hodinách druhého čtení, s čímž samozřejmě jsme jako opozice velmi nesouhlasili.
A zbytek bych nechal na to osobní vyjádření. Děkuji.

