File: s128058.htm
Anchor: r4
Date: 28. schůze, 11. února 2025
Speaker: Poslankyně Renáta Zajíčková

Speech:
Poslankyně Renáta Zajíčková:: Tak skoro hezkou skoropůlnoc. Já představím dva pozměňovací návrhy.
Jeden je pod číslem 6091. Jsou pod ním podepsáni poslanci Jan Berki, Matěj Ondřej Havel, Nina Nováková a já a je to pozměňovací návrh k vládnímu zákonu č. 561/2004 Sb. a usnesení výboru pro vědu, vzdělání, kulturu, mládež a tělovýchovu pod číslem 259. Tento pozměňovací návrh se týká podpůrné profese takzvaný další učitel. Vládní návrh, o kterém jsem hovořila, vypouští možnost využít kategorie dalšího pedagogického pracovníka coby podpůrného opatření pro vzdělávání dětí, žáků a studentů se speciálními vzdělávacími potřebami a pozměňovací návrh zachovává jeden z typů tohoto podpůrného opatření. Vedle psychologa a speciálního pedagoga se bude moci nově využít typ podpůrného opatření takzvaný další učitel. ***
