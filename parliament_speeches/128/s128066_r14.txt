File: s128066.htm
Anchor: r14
Date: 28. schůze, 11. února 2025
Speaker: Poslanec Jiří Mašek

Speech:
Poslanec Jiří Mašek:: Děkuji. Já bych ještě navázal. Ono to všechno vlastně bylo spuštěno tím, že po zásahu, který byl... To jsme nikdy nezpochybňovali a tam směřovala jedna z možností, jak tu zprávu uzavřít, to znamená, že od okamžiku střelby komise nenašla žádná závažnější pochybení, naopak by to bylo na jednoznačnou pochvalu, ale od okamžiku střelby. My tady celou dobu hovoříme o dvou a půl hodinách operačního taktického řízení a nasazování sil a prostředků, o tom, jestli to mělo, nebo nemělo jednotné vedení, nebo do toho mluvila čtyři operační střediska, o tom, jestli ty informace tekly on-line, anebo šly s nějakým zpožděním - což se ukázalo, že se nepracovalo v reálném čase - o tom, jestli policisté udělali to, co mají už dneska ve svých předpisech. ***
