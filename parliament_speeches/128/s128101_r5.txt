File: s128101.htm
Anchor: r5
Date: 28. schůze, 11. února 2025
Speaker: Poslanec Marcel Dlask

Speech:
Poslanec Marcel Dlask:: Já vám děkuji za slovo, pane místopředsedo. Vážené kolegyně, vážení kolegové, pane ministře, dovolte mi, abych i já uvedl některé argumenty, proč budu hlasovat proti vydání předsedy Tomia Okamury k trestnímu stíhání. Jedná se totiž o zcela bezprecedentní útok na svobodu slova a základní principy a hodnoty demokracie. Pranýřuje se tady Tomio Okamura a potažmo celé hnutí SPD za to, že upozorňuje na možné nebezpečí pro naše občany v souvislosti s migračním paktem. Hnutí SPD a jeho předseda Tomio Okamura s velkým nasazením a vervou hájí zájmy českých občanů, a proto těmito plakáty a bannery upozorňoval na možné nebezpečí, které by mohlo v budoucnu přijít.
Je to eurohujerská vláda Petra Fialy, která přijala svými rozhodnutími tyto kroky, které mohou naše občany do budoucna vystavit nebezpečí a ztížit tak jejich poklidný život. Eurohujerská vláda Petra Fialy se lísá k vedení Evropské unie a svými kroky přímo ohrožuje občany České republiky. Nemá to být pan předseda Tomio Okamura, kdo má dneska stát na pranýři, ale má to být právě vláda Petra Fialy, která svým jednáním všechno tohleto zapříčinila.
Dovolte mi tedy, až... abych vás požádal a vyzval, abyste dnes hlasovali rozumem, citem tak, aby byly zachovány základní principy demokracie, jejich hodnoty. Vyslovte svůj názor tak, aby naše demokracie byla zachována. Děkuji vám. (Potlesk poslanců hnutí SPD.)

