File: s128101.htm
Anchor: r7
Date: 28. schůze, 11. února 2025
Speaker: Poslanec Radek Koten

Speech:
Poslanec Radek Koten:: Dobrý pozdní podvečer, dámy a pánové. Nyní mi tedy dovolte nějaké srovnání několika citátů známých vrcholových (vrcholných?) politiků, bez kterých by jejich partaje pravděpodobně nemohly ani existovat.
"Vyhnat v noci z baráku, zabít dítě a ženu, podříznout. To by Češi potřebovali." To je tedy citát. Další tweet na síti X: "Rajchl a já. Naštěstí nepropálil, že mám to krytí ODS a Rakušana, jinak by to bylo prozrazeno a toho by si někdo všiml. Objektivně je Rajchl" - čtyři tečky - "a věčná nula, co se ráda poslouchá. Nic z toho nebude. Outsider." Na to tedy reakce ODS: "Novotného výroky jsou neslučitelné se členstvím, míní vedení ODS", to je titulek na Novinkách. "Co udrželo Novotného v ODS? Petr Fiala, tlak z Prahy a prý rival Zahradil." Připadá vám, kolegové, takové podněcování, někomu, jako podklad pro případné trestní řízení jako nedostatečné?
No, máme tady další tučné titulky na Seznamu: "Politici kritizují vlajku s Putinem ve vaku na mrtvolu na budově Ministerstva vnitra." Další komentář a titulek: "Rakušan pracuje se strachem, poukazuje expert." Na otázku, zda ministr Rakušan nelituje vyvěšení vlajek a pytle na mrtvoly, on sám odpovídá: "Ani v nejmenším, protože jsem vyvolal diskusi o tom, co je zlo a kdo ho v případě nějaké páté kolony představuje i v rámci České republiky. To považuji za celospolečensky absolutně potřebné. Mne rozhodně ani na sekundu nenapadlo, že by tomuto nápadu všichni tleskali, avšak účel, který jsem měl od počátku na mysli, to splnilo. Mělo to velký mediální zásah a mluvilo se o tom doma i v zahraničí." Konec citátu. Pokud tedy pomineme, že tato parádní reklama ministra vnitra Rakušana stála daňové poplatníky několik desítek tisíc... Přiznávám, trochu mi to připomíná takové ty aktivisty, jak lezou po komínech, věší tam nějaké vlajky anebo popřípadě se lepí k vozovce na Nuselském mostě, ale na veřejné budově Ministerstva vnitra to dává této události poměrně poněkud jiný rozměr, a to tedy mezinárodní. ***
