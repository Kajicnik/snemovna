File: s128064.htm
Anchor: r6
Date: 28. schůze, 11. února 2025
Speaker: Poslanec Petr Letocha

Speech:
Poslanec Petr Letocha:: Vážený pane předsedající, děkuji vám za slovo. Vážené kolegyně, vážení kolegové, vážení členové vlády, já bych se rád vyjádřil zejména k oponentní zprávě členů vyšetřovací komise Poslanecké sněmovny, a to k paní poslankyni Válkové a k panu poslanci Maškovi. Vzhledem k tomu, že jsem se nestihl... nebo respektive v minulém projednávání tady nebylo dost času na to, abychom se k tomuto dostali, tak snad si všichni budeme pamatovat ten kontext a věřím, že kolegové to následně ještě zopakují.
Nicméně abych stručně shrnul děj, respektive průběh vyšetřovací komise, musím říct, že vyšetřovací komise po dobu půl roku spolupracovala, byla skutečně jako tým a všechno jsme... veškeré ty věci, které tam byly, jsme řešili společně. I na celé závěrečné zprávě jsme se v podstatě domlouvali, respektive snažili jsme se opravdu slovo od slova si odsouhlasit, ať s tím nikdo nejsme nekomfortní a tomu se tak dělo. Troufnu si říct, že tomu tak bylo až do 2. prosince, kdy jsme jako poslanci a členové této komise řešili závěry této vyšetřovací komise. Na podnět pana kolegy poslance Maška jsme v podstatě řešili tři odstavce, které v lehké obměně, v podobě, kterou teď vidíme my všichni poslanci ve vyšetřovací zprávě, tak jsme o nich diskutovali a následně jsme došli k hlasování, kde všichni členové komise návrh pana Maška, následně upravený kolegy ve vyšetřovací komisi, jsme schválili, tím myslím tedy i schválili kolegové paní Válková a pan Mašek. ***
