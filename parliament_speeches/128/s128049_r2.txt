File: s128049.htm
Anchor: r2
Date: 28. schůze, 11. února 2025
Speaker: Poslanec Josef Flek

Speech:
Poslanec Josef Flek:: Děkuji, pane místopředsedo. Jak avizují moji kolegové, chci paní ministryni doplnit. Ona to popsala velice dobře i podrobně.
V krátkosti přečtu zpravodajskou zprávu, kdy vládní návrh zákona přináší změny v několika klíčových oblastech týkajících se služby vojáků z povolání. Jsou to změny v oblasti přijímání podmínek služebního poměru a sociálních jistot vojáků. Cílem návrhu je zpřesnit a modernizovat pravidla pro povolání do služebního poměru, zjednodušit administrativní procesy a posílit motivaci k vojenské službě. Návrh zavádí možnost povolání do služebního poměru na dobu kratší než dva roky s možností prodloužení do celkové délky dvou let. Zároveň se mění finanční podmínky a benefity pro vojáky. Dochází ke zvýšení příspěvku na bydlení, zavedení náborových a stabilizačních příspěvků a rozšíření možností poskytování finanční výpomoci v tíživých situacích. ***
