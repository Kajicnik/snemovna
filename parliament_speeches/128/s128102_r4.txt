File: s128102.htm
Anchor: r4
Date: 28. schůze, 11. února 2025
Speaker: Poslankyně Helena Válková

Speech:
Poslankyně Helena Válková:: Děkuji, pane místopředsedo. Já tentokráte nebudu vystupovat jako v úvodu tohoto bodu číslo 200, předsedkyně mandátového a imunitního výboru, ale jako jeho členka a jako poslankyně.
Dovolte mi stručně nejdříve naplnit usnesení mandátového a imunitního výboru, které mě pověřilo jednomyslně, abych důrazně upozornila všechny poslance, aby se zdrželi ve svých projevech kritiky mandátového a imunitního výboru za to, že naplňuje svoji zákonnou pravomoc a také povinnost, dodávám, a projednává věci, které mu standardně napadly k rozhodnutí, včetně návrhu na zbavení imunity poslance v souvislosti s trestním stíháním.
Na vysvětlenou, tady zazněla i mediálně kritika, proč se vůbec tím mandátový a imunitní výbor zabývá, že to je politizování určité situace a že bychom se měli věnovat užitečnějším věcem, takže pro osvěžení paměti poprosím, aby si všichni - to znamená poslankyně a poslanci, kolegyně, kolegové - přečetli § 12 odst. 1 a odst. 2, vyslovení souhlasu k trestnímu stíhání poslance, jehož obsahem je povinnost předsedy nebo předsedkyně Poslanecké sněmovny okamžitě předat žádost o vydání trestního stíhání mandátovému a imunitnímu výboru. Ve smyslu § 45 odst. 1 písm. c) je naše povinnost okamžitě zjistit a přezkoumat na základě... Komentář k jednacímu řádu to říká: zpravidla výslech policisty, studium vyšetřovacího spisu, potom - nebo výslech, řekněme vysvětlení, které podává ten policista a státní zástupce - vyšetřovací spis, případně i vyjádření toho, o koho jedná, jestli jsou dány podmínky pro trestní stíhání poslance. ***
