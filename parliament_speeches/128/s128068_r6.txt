File: s128068.htm
Anchor: r6
Date: 28. schůze, 11. února 2025
Speaker: Poslanec Pavel Žáček

Speech:
Poslanec Pavel Žáček:: Děkuju za slovo. Já bych se chtěl vyjádřit k jedné věci, a to k té výtce, že policie neuvolnila vyšetřovací spis. Pokud se vrátíme zpátky v čase, když jsme se snažili formulovat - a prosím společně, napříč opozice-koalice - to zadání komisi, tak jeden z návrhů, který jsem tam navrhoval, ale byl asi druhý nebo třetí v pořadí, tak byl, aby se zmapovala i radikalizace pachatele Kozáka, včetně toho, aby se udělala rekonstrukce, jak si představoval v úplnosti, že provede svůj vražedný útok, čili to by znamenalo, že bychom museli jít i do toho spisu - respektive členové komise pověření, pochopitelné - to znamená, že by to vlastně vyplývalo z toho zadání, které komise od nás jako celku - myslím, že jednohlasně téměř - dostala. Pokud půjdeme touto cestou někdy v budoucnosti, pokud budeme cítit potřebu zřídit jakousi komisi, tak tady bychom se u toho měli zastavit a měli bychom tam... Pokud budeme potřebovat přístup i do tak citlivé věci, jako je trestní spis, otevřený, živý, tak bychom to tam měli nějak do budoucna formulovat, čili je to určitým způsobem upozornění a vykřičník pro příště. Děkuji.

