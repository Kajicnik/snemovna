File: s128046.htm
Anchor: r5
Date: 28. schůze, 11. února 2025
Speaker: Poslanec Zdeněk Kettner

Speech:
Poslanec Zdeněk Kettner:: Děkuji za slovo, pane předsedající. Dámy a pánové, už během schvalování novely tohoto zákona jsme byli nějakým způsobem kritičtí a já budu celkem krátký, protože se nebudu opakovat. Své výhrady už jsme vyjádřili právě během projednávání na Poslanecké sněmovně. Tato novela zákona přináší spoustu pozitiv, ale jsou tam právě i celkem výrazná negativa. Pokud by ta senátní vratka se zaměřila v mnohem větší míře na nešvary, které jsme vytýkali, byl bych ochotný nějakým způsobem se touto senátní vratkou více zabývat. Problém ovšem je, že takové základní gros je jedna jediná věc, a to zmiňované takzvané hlídačkovné. Podpora studujících rodičů je potřeba a státu se to rozhodně vrátí, protože pokud máme studující rodiče, je velmi vysoká pravděpodobnost hraničící s jistotou, že takto vystudovaný rodič ke studiu povede i své děti, které počal během studia, a samozřejmě inteligentně vystudovaná inteligence je přínosem pro stát. ***
