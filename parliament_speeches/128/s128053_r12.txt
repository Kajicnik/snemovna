File: s128053.htm
Anchor: r12
Date: 28. schůze, 11. února 2025
Speaker: Ministr školství, mládeže a tělovýchovy ČR Mikuláš Bek

Speech:
Ministr školství, mládeže a tělovýchovy ČR Mikuláš Bek:: Vážený pane předsedající, vážené paní poslankyně, vážení páni poslanci, dovolte mi, abych za Ministerstvo školství, mládeže a tělovýchovy připomenul obsah vládního návrhu novely školského zákona, sněmovní tisk 829, která se vám dnes předkládá ve druhém čtení.
Chtěl bych zdůraznit, že naše koalice při přípravě změn v oblasti školské legislativy vychází ze dvou tezí. Za prvé, podle našeho společného názoru efektivita nestojí proti kvalitě, ale efektivita je podmínkou kvalitního vzdělávání. A za druhé, jsme přesvědčeni o tom, že pro dosahování strategických cílů v oblasti vzdělávací politiky je nezbytné, aby systém financování veřejného školství podporoval dosahování těch cílů, byl na ně navázán a umožňoval alokaci finančních prostředků, která bude podporovat naplnění cílů vzdělávací politiky. ***
