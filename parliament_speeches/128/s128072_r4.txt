File: s128072.htm
Anchor: r4
Date: 28. schůze, 11. února 2025
Speaker: Poslanec Radek Koten

Speech:
Poslanec Radek Koten:: Děkuji. Já jenom velmi krátce, já bych jenom připomněl - protože minulá schůze tady na to téma... už je zase poměrně velký odstup - tady se pořád řeší v podstatě, zda je takové stanovisko nebo takové. Já jsem navrhoval také kompromisní stanovisko s tím, že jsem tam tedy doplnil jednoduchou... nebo dvě, tři slova, to znamená "od zahájení střelby" do jednoho z těch bodů. Bohužel ani toto kompromisní stanovisko nebylo přijato zbylými členy výboru, takže nakonec, jak to tak vypadá, tak v podstatě podpořím kolegy, jak paní Helenu Válkovou, vaším prostřednictvím, tak samozřejmě i Jirku Maška, protože mi připadá, že ta věcnost by tam měla být v té zprávě zachována, a nemyslím si, že toto je téma. Musí si to každý obhájit podle svého svědomí a podle vědomí a není to opravdu téma pro to, abychom tady na tom nějakým způsobem... (Odmlka. Nápověda z pléna.) politicky se zviditelňovali. Děkuju.

