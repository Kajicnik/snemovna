File: s128094.htm
Anchor: r2
Date: 28. schůze, 11. února 2025
Speaker: Poslanec Jiří Kobza

Speech:
Poslanec Jiří Kobza:: Děkuji, pane předsedající. Dámy a pánové, já bych rád doplnil to, co zde zaznělo, o své zkušenosti, které určitě budou zajímavé.
Jak možná víte, pracoval jsem rok a půl v černé Africe, na hranicích mezi Angolou a Zambií, v takovém nejčernějším africkém venkovu, kde se opravdu moc nezměnilo od té doby, když tam táhnul Holub se svými voly. Buvoly, pardon. To byl zdravotní projekt, ve kterém jsme vybavovali nemocnici a učili jsme místní zdravotnický personál zacházet s těmi přístroji. Ptali jsme potom, když jsme předávali projekt, na to, co je vlastně největší základnou, největším zdrojem pacientů, protože jsem čekal, že tam budou mít útoky velkých zvířat, že někoho pokousal krokodýl nebo pošlapal hroch nebo přizabil slon, případně nějaká infekce. Tak mi řekli, že ne, že největší problém, který tam mají - a prosím, poslouchejte mě teď dobře - je násilí mezi lidmi, zejména násilí na ženách. Když jsem se ptal, jaký byl nejzajímavější případ, tak vytáhl z šuplíku šestihrotý rybářský oštěp - nebo hrot oštěpu - a říkal: Tohle měl jeden člověk v zádech, když ho sem přivezli. Takže opravdu násilí mezi lidmi je naprosto běžnou záležitostí v těchto zemích. To, že na to bylo poukázáno na tom plakátě, bylo podle mého názoru a mých zkušeností - mých osobních, vlastních zkušeností - zcela oprávněné.
Já mám potom ještě další věci, ale přihlásím se na druhou technickou. Děkuji, pane předsedající.

