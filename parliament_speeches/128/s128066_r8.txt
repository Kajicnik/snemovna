File: s128066.htm
Anchor: r8
Date: 28. schůze, 11. února 2025
Speaker: Poslanec Jiří Mašek

Speech:
Poslanec Jiří Mašek:: Děkuji za slovo. Já ještě jsem nestihl zareagovat na to, co tady četl Petr Letocha, vaším prostřednictvím. On přečetl z toho (bodu) III našeho návrhu usnesení jenom první větu nebo část té věty a ono to pokračuje. On přečetl, že "Poslanecká sněmovna vyslovuje nesouhlas s postupem ministra vnitra a policejního prezidenta..." Ale ono to pokračuje: "... kteří velmi dlouho a opakovaně odmítali připustit jakékoliv nedostatky v operačním a taktickém řízení a v nasazování sil a prostředků Policie České republiky. O zjištěných nedostatcích neinformovali objektivně ani příslušný sněmovní výbor, ani veřejnost." Proč to Petr Letocha nedočetl celé, já nevím, ale tohleto je právě to usnesení, za kterým si jednoznačně stojíme - za tím návrhem - a hovoří přesně o tom, že jestliže máme jasná doporučení, která na něco ukazují, potřebují něco někam posunout, tak to ukazuje na také určitá pochybení a ta pan ministr ani policejní prezident nikdy - kromě uznání komunikace chybné s fakultou, to je pravda - ale jinak je nikdy nepřiznali, nikdy je nepřipustili a v podstatě, musím to říct, nám v téhleté věci lhali a zamlčovali některé skutečnosti.

