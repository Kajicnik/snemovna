File: s128070.htm
Anchor: r6
Date: 28. schůze, 11. února 2025
Speaker: Poslanec Vladimír Zlínský

Speech:
Poslanec Vladimír Zlínský:: Vážený pane předsedající, děkuji za slovo. Budu reagovat na pana poslance Zunu. On tady mluvil o prevenci, což je správné, ale já bych se na to podíval trošku jinak. Já bych se chtěl zeptat, jestli bychom se neměli ptát vzhledem k pachateli toho hrůzného činu, jaký byl jeho vztah k bojovým počítačovým hrám zvaným střílečky, a to nejlépe od dětství.
Budu reagovat i na paní poslankyni Válkovou. Já si myslím, že je třeba, abychom věděli, proč ten pachatel byl tak nenávistný vůči společnosti a vůči komunitě na Filozofické fakultě, co ho k té nenávisti vedlo, jestli to byl nějaký externí prvek nebo nějaký interní. Pokud toto nebudeme vědět, tak v podstatě nebudeme vědět základ, proč se to stalo, a vystavujeme se riziku, že se taková situace bude opakovat, protože nepodchytíme inzult, který k tomu vedl. Děkuji za pozornost.

