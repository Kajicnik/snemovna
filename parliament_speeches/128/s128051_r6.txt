File: s128051.htm
Anchor: r6
Date: 28. schůze, 11. února 2025
Speaker: Poslanec Marek Benda

Speech:
Poslanec Marek Benda:: Vážený pane místopředsedo, vážený pane ministře, dámy a pánové, já se pokusím být ještě mnohem stručnější než můj předřečník. Přihlásím se v podrobné rozpravě k sněmovnímu dokumentu 6090. Nijak se netajím tím, že ho pro mě připravilo Ministerstvo financí, a jde o jedinou věc, aby v okamžiku, kdy dochází k zániku trestnosti daňového trestného činu z důvodu účinné lítosti nebo v souvislosti s uplatněním jiného opatření k odstranění nebo zmírnění škodlivých následků trestného činu, bylo možné i nadále vymáhat pokutu i škodnou částku. Jsou tam nějaké výkladové nejasnosti, a proto doporučuji, abychom to vztáhli nejenom na ty účinné lítosti, ale i na další typy odklonů v trestním řízení. Jde o to, aby naopak ty peníze bylo možné nadále vymáhat. Odůvodnění máte v návrhu, který předložím v podrobné rozpravě.

