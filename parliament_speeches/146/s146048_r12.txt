File: s146048.htm
Anchor: r12
Date: 46. schůze, 25. června 2025
Speaker: Poslanec Jiří Strýček

Speech:
Poslanec Jiří Strýček:: Děkuji za slovo, pane předsedající. Vážené kolegyně, vážení kolegové, já bych chtěl jenom pár slov, protože samozřejmě v rámci tohoto zákona všichni dobře víme, že tam je nebo řeší se tam i problematika startupů a zdaňování zaměstnaneckých akcí. Já jsem velmi rád, že v podstatě tato problematika se dostala už konečně k řešení. V rámci podvýboru, kterého jsem měl tu čest být předsedou, tak jsme dlouhodobě tuto problematiku řešili s kolegy z podvýboru a zabývali jsme se v podstatě tou problematikou asi na pěti nebo na šesti schůzích, měli jsme i několik konferencí k těm startupům a v podstatě jsme reagovali na dlouhodobé volání startupové komunity po konkurenceschopném a funkčním rámci pro zaměstnanecké podíly ve firmách.
Já osobně znovu musím říct, že to považuji za velmi důležité, protože pokud tady chceme mít mladé, inovativní firmy, vytvářet tady v podstatě firmy s vyšší přidanou hodnotou, tak rozvoj těchto startupů je nevyhnutelný a nezbytný. Já bych chtěl navázat na slova paní předsedkyně Schillerové, která tady řekla úvodem - a její commitment tady zazněl zcela jasně - že pokud my budeme mít tu důvěru a budeme v příštím volebním období u vlády, tak opravdu uděláme kompletní startupový zákon, se vším všudy, tak aby se startupové asociace a vůbec startupy staly jedničkou v této zemi. Děkuji. ***
