File: s146056.htm
Anchor: r8
Date: 46. schůze, 25. června 2025
Speaker: Poslanec Tomáš Müller

Speech:
Poslanec Tomáš Müller:: Vzhledem k tomu, že tady byl návrh na stažení části pozměňovacího návrhu E, tak bych dal nejdříve hlasovat o stažení části tohoto návrhu. Potom bych dal hlasovat o proceduře, kterou jsme schválili na 57. výboru hospodářském jakožto garančním výboru. Bylo to součástí usnesení, které bylo rozesláno jako sněmovní tisk 851/4. Dále bych nechal hlasovat o jednotlivých pozměňovacích návrzích a zákonu jako celku. Čili nejdříve bych nechal hlasovat o stažení části pozměňovacího návrhu E tak, jak přednesl pan kolega Róbert Teleky.

