File: s146058.htm
Anchor: r1
Date: 46. schůze, 25. června 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný:: Děkuju, pane místopředsedo. Jenom velmi krátce, máme ve třetím čtení novelu zemědělského zákona, která zavádí do našeho právního řádu definici rodinných zemědělských hospodářství, neformálně nazývaných jako rodinné farmy. Jak tady bylo opakovaně sděleno, jedná se de facto o definici a způsob evidence takových hospodářství, které umožní do budoucna využít takto definovanou podobu podnikání v oblasti zemědělství pro další opatření či konkrétní změny, úpravy jiných zákonů, které budou souviset s touto formou drobného zemědělského podnikání. Bylo prodiskutováno v rámci zemědělského výboru i včetně těch pozměňovacích návrhů, které tam jsou uvedeny. Děkuji.

