File: s146048.htm
Anchor: r6
Date: 46. schůze, 25. června 2025
Speaker: Poslankyně Jana Pastuchová

Speech:
Poslankyně Jana Pastuchová:: Děkuji. Já si dovolím reagovat tady na kolegy, kteří bouchají do lavic, protože asi máme málo času. Já to chápu, ale my se o tomhle příspěvku tady bavíme už hodně dlouho a ti lidi na to čekají, takže já tu budu vystupovat třeba do dvou, jenom aby ten příspěvek prošel.
Já nebudu na vás reagovat, pane kolego, ono se to nesmí, ale boucháte do stolu, ať už jedem. (Hovoří k poslanci Krejzovi.)
Ale já chci říct jednu věc. Pan ministr Jurečka tady navrhoval zvýšení u lidí s asistencí. To jsme nepodpořili, protože je to nesmysl. Já všem přeju hodně peněz, ale nemůžeme tu skupinu, když má dneska IV plus - ti doma - zvýhodňovat ještě tolik a na jedničky a dvojky nemyslet. Takže ty finance, které pan ministr určitě měl v rozpočtu pro asistenční služby, by se daly přece přesunout na navýšení příspěvku na péči v I. a v II. stupni. Jestli jste to takhle spočítali a udělali, ale pětistovka, nezlobte se, na to... Nezvedli jste pro to ruku desetkrát, teď jste si to před volbami navrhli sami. V pohodě, my určitě pro to ruku zvedneme, ale je to takové od vás nefér ještě v tomhle zákoně. (Potlesk.)

