File: s146048.htm
Anchor: r4
Date: 46. schůze, 25. června 2025
Speaker: Poslankyně Jana Hanzlíková

Speech:
Poslankyně Jana Hanzlíková:: Děkuji za slovo. Já bych ráda zareagovala na pana poslance Navrátila, vaším prostřednictvím.
Říká se mi to těžce, ale ještě víc těžce se mi tedy poslouchala ta slova, především to, že chcete, aby byl podpořen váš pozměňovací návrh, zdůvodnil jste to tady, že je odpovědný k rozpočtu - myslím, že to říkám správně, takhle jste to řekl - tak mně je strašně líto, že nechcete podpořit pozměňovací návrh, který je odpovědný k těm lidem, protože já jsem opravdu... My jsme to tady navrhovali tolikrát, mockrát byla příležitost, abychom těmto lidem zvedli. Nikdy jste to neudělali jako koaliční poslanci. Já jsem potom seděla v poslanecké kanceláři velmi často s mnoha lidmi, kteří byli opravdu ve velmi těžkých finančních situacích, a to se poslouchá velmi těžko, když pro ně nemám žádnou pozitivní zprávu. Schvalujeme to teďka na poslední schůzi, opravdu ti lidé na to čekají dlouhou dobu, tak pojďme se ještě zamyslet a buďte tak hodní, poslanci koaliční, opravdu podpořte tu vyšší částku, protože těch 500 korun je při tom, co se dělo v ekonomické sféře, opravdu velmi nízká částka. Děkuji.

