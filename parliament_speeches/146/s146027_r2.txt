File: s146027.htm
Anchor: r2
Date: 46. schůze, 25. června 2025
Speaker: Poslanec Radim Fiala

Speech:
Poslanec Radim Fiala:: Děkuji, pane předsedající, za slovo. Vážené kolegyně, kolegové, dovolte, abych vás informoval o několika věcech.
Za prvé: "Zařazení SPD do zprávy o extremismu porušilo práva hnutí, rozhodl soud." Takže to není žádné vyjádření SPD, ale soud rozhodl, že Ministerstvo vnitra porušilo práva hnutí. "Ministerstvo vnitra porušilo práva hnutí Svoboda a přímá demokracie, SPD, když ho zařadilo do zprávy o extremismu za rok 2022. Dnes" - nebo včera - "tak rozhodl Obvodní soud pro Prahu 7, rozsudek není pravomocný." To je potřeba dodat.
Hnutí žádalo konstatování porušení práv a omluvu kvůli tomu, že ho ministerstvo ve zprávě označilo za xenofobně zaměřenou populistickou skupinu a přisoudilo jí dominantní úlohu při projevování předsudečné nenávisti. Soudkyně Marie Filippiová ale konstatovala, že nebylo prokázáno, že by projevy předsudečné nenávisti byly ve sledovaném období dominantní složkou aktivity SPD." No, ani nemohly být.
Tak a já jenom bych k tomu chtěl říct, že to je věc, kdy hnutí SPD Ministerstvo vnitra zařazuje do zprávy o extremismu pravidelně. Já se ptám, jaký to má význam? Za prvé, pošpinit to hnutí. To znamená, pojmenovat a pošpinit, to je známá taktika, která se tady v Evropě děje. Děje se všem vlasteneckým stranám od Itálie, Portugalska, Francie, všichni jsou obžalovaní, zažalovaní, někteří odsouzení, někteří ne. Za druhé si myslím, že pokud jste na takové zprávě Ministerstva vnitra o extremismu, že to dává některé možnosti i tajným službám vás lépe sledovat, ať už vaše esemesky, maily, osobní věci, různou odposlechovou techniku a podobně. Je to... Nepřišel jsem na to já, ale je to stejný vzorec, jako se děje v Německu u AfD. Tím, že jsou označeni v nějaké zprávě, tak tam mají místo Bezpečnostní informační služby, Úřad pro ochranu ústavy, a ti je sledují naprosto pravidelně, naprosto pravidelně o nich píší zápisy a podobně. Je to takový boj proti opozici, proti evropské opozici, proti globalismu, proti vlastenecké opozici.
Tak jenom jsem vám chtěl říct, že soud to tak nevidí. Já si myslím, že Ministerstvo vnitra už by si to mělo uvědomit. Tady to pojmenování a pošpinění se pro mě jmenuje Rakušan. Zase ministr vnitra Rakušan. Já to vždycky s ním budu mít spojeno dohromady. ***
