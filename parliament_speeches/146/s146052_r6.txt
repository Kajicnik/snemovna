File: s146052.htm
Anchor: r6
Date: 46. schůze, 25. června 2025
Speaker: Poslanec Karel Krejza

Speech:
Poslanec Karel Krejza:: Vážený pane místopředsedo, kolegyně, kolegové, já rovněž velmi stručně. Tak jako zpřísňují azylovou legislativu okolní země, je potřeba, abychom i my reagovali zavedením některých opatření.
Je to zhruba v osmi okruzích: za prvé zamezení zneužívání žádostí o azyl, za druhé zrychlení vyhošťování, za třetí kontrola pobytu žadatelů, za čtvrté snížení standardů pro žadatele o azyl, za páté posílení bezpečnostních zdravotních kontrol -⁠⁠⁠⁠⁠⁠ tady bych si dovolil vypíchnout možnost použít data z mobilních zařízení pro zjištění totožnosti a dalších informací -⁠⁠⁠⁠⁠⁠ za šesté zrychlení soudních řízení, za sedmé zrychlení celé azylové procedury a za osmé azylové řízení na hranicích. Ostatní potom v podrobné rozpravě. Děkuji.

