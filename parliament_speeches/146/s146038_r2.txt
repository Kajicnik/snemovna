File: s146038.htm
Anchor: r2
Date: 46. schůze, 25. června 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Děkuji pěkně, kolegyně, kolegové. Myslím, že je jasné, že musím reagovat, protože to, co jsem tady už vysvětlovala o cinknutém auditu digitalizace stavebního řízení, evidentně stále nedošlo sluchu některých.
Přitom dnes je den, kdy vyšlo na iRozhlase, že "škola v Benešově nedostala kvůli Babišovu střetu zájmů dotaci na traktor". Já vám hnedka vysvětlím, jak to souvisí. (Hluk v sále.) Takže máme tady trestně stíhaného šéfa holdingu a máme tady situaci, kdy se i hnutí ANO velmi ohání hybridním takovým, v uvozovkách, novinářem. On se ani netají tím, že je placený, jenom neuvádí od koho.
Já potřebuju, aby si tady opravdu každý, kdo sedí v této Sněmovně, prosím, připomněl, jak to bylo s tím takzvaným, v uvozovkách, auditem. To není žádný audit. Tam byla nabídka změnit znění toho auditu. My jsme se obrátili na policii, protože věta "změnit audit DSŘ fakt není problém" není věta, kterou by jakýkoliv renomovaný auditor pronesl. Jenže ona to pronesla osoba z právní kanceláře Portos. Alespoň tak to působí z výpovědi, kterou jsme předali policii. O co jde? Ten zástupce nebo člověk z té právní kanceláře Portos slíbil, že dopředu ukáže finální verzi takzvaného auditu - který není žádným auditem, nedělala ho auditorská společnost, je to v podstatě nějaký právní názor - ale proč to navrhovali? (Hluk v sále přetrvává.) Slíbili, že by to ukázali dopředu, když...

