File: s146049.htm
Anchor: r2
Date: 46. schůze, 25. června 2025
Speaker: Poslankyně Silvia Doušová

Speech:
Poslankyně Silvia Doušová:: Děkuji, pane místopředsedo, za slovo. Vážené kolegyně, vážení kolegové, slyšeli jsme tady něco o tom, kdo kde jak slízne smetanu. Já bych chtěla jenom říct, že pokud podpoří tato Sněmovna pozměňovací návrh 6823, který nahrál pan kolega Michal Kohajda a s ním i ostatní zástupci poslaneckých klubů za STAN, TOP 09 a KDU-ČSL, tak slíznou smetanu úplně všichni a profitovat z toho bude nejenom startupové prostředí, ale bude z toho profitovat i celá Česká republika.
Ještě rychlá reakce tady na deklaraci paní předsedkyně poslaneckého klubu ANO. Chtěla bych ji jenom ujistit - a zároveň i startupové prostředí - že pokud bude STAN - Starostové - v další nebo budoucí vládní koalici, tak budeme nadále startupové prostředí podporovat, protože podporujeme nebo budeme podporovat samozřejmě i hospodářský růst České republiky. Takže myslím si, že máme tady spoustu společných cílů a není potřeba to deklarovat individuálně. Ale bylo nutné na to zareagovat. Děkuji.

