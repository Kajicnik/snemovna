File: s146048.htm
Anchor: r2
Date: 46. schůze, 25. června 2025
Speaker: Poslanec Jiří Navrátil

Speech:
Poslanec Jiří Navrátil:: Já se opravdu tady nechci přít, kolikrát kdo to navrhl a jestli byl v opozici, nebo v koalici. My jsme v současné době v nějaké koalici, která tady vládne, která nějakým způsobem má zodpovědnou politiku, ať už je to rozpočtová politika, tak samozřejmě musíme hledět i na tu sociální. Já jsem rád, že to trvalo sice dlouho, ale že jsme se nějakým způsobem dopracovali k nějaké částce, která má dopad - a znovu opakuju - 1,4 miliardy korun do rozpočtu, a že tato částka bohudík snad dneska projde. Děkuji.

