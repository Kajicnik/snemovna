File: s146045.htm
Anchor: r2
Date: 46. schůze, 25. června 2025
Speaker: Poslanec Jakub Michálek

Speech:
Poslanec Jakub Michálek:: Děkuju za slovo. Mě zaujalo na tom projevu pana kolegy Havránka, že mluvil o jednotném zdanění podílů a kryptoměn. Ale to, o čem se tady bavíme, je přece jednotné nezdanění podílu a kryptoměn. To znamená, ti lidi... Jestli chodíte na podnikatelská fóra, tak tam přijde někdo a říká: "No, tak já budu prodávat firmu a dobrý, ta firma bude mít hodnotu třeba dvě miliardy korun, no a mně vadí, že bych tedy musel zaplatit z toho daně, byť všichni ti lidi, kteří pracujou jako zaměstnanci v té firmě, oni ze svých příjmů ty daně platí. Ale já když jsem podnikatel a mám gigantickou firmu a chtěl bych ji prodat, tak si myslím, že bych tedy ty daně platit neměl, protože od určité úrovně majetku už by se daně platit neměly." Já si nedovedu představit, jakým způsobem to tam zdůvodňujou, proč by neměli platit z toho příjmu žádné daně. Pro mě je to strašně těžko pochopitelné.
Pokud jde o startupy, tak startupům vadí hlavně, že musí platit pojistné, ne daně. Takže daně... To, že se platí pojistné u těch startupů a exitů, to je ten základní problém, proč ta naše úprava je zaostalá. Nejsou takový problém daně, to se prostě platí leckdy v celé řadě států, ale to, že se platí z kapitálového zisku pojistné, to je prostě zkrátka úplný nesmysl. Takže kdyby se vyřešila tahleta jedna věc -⁠⁠⁠⁠⁠⁠ a já vím, že tam máme návrh, který to řeší, to je dobré, to já podporuju, přišli jsme s tím jako Piráti, chtěli jsme to, Ministerstvo financí to dlouhou dobu nechtělo, já jsem rád, že se podařilo, že po třech letech nebo třech a půl roku, těsně před volbami se vzbudili a začali to podporovat -⁠⁠⁠⁠⁠⁠ to když se odhlasuje, tak startupy budou v pohodě. Ale je tady spousta lidí, i velmi bohatých lidí, kteří si uvědomujou, že platit daně je normální, jsou připraveni platit daně i z prodeje těch svých firem a diví se dokonce veřejně v článcích, že pořád někdo chce, aby se žádné daně z toho neplatily.

