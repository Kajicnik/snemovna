File: s146052.htm
Anchor: r4
Date: 46. schůze, 25. června 2025
Speaker: Poslanec Petr Letocha

Speech:
Poslanec Petr Letocha:: Vážený předsedo, vážené paní poslankyně, vážení páni poslanci, dovolte mi krátce vystoupit k poslaneckému návrhu na změnu zákona o azylu a dalších předpisů, jehož jsem spolupředkladatel.
Migrace představuje pro naše občany důležitou strategickou, politickou a bezpečnostní otázku. Řešení nelegální migrace a její prevence zůstává pro Českou republiku -⁠⁠⁠⁠⁠⁠ a rovněž pro Evropskou unii -⁠⁠⁠⁠⁠⁠ naší stěžejní prioritou. Díky změně evropského legislativního rámce můžeme i my zpřísnit naši azylovou legislativu.
Je pravda, že tento zákon prošel určitou genezí, a byť jsme původně tento zákon chtěli projednat zrychleně podle § 90, tak nakonec došlo i na druhé a třetí čtení, kde padaly různé pozměňovací návrhy. Jsem rád, že jsme našli nakonec společné slovo na některých pozměňovacích návrzích a že jsme se dnes dostali do třetího čtení k tomuto návrhu zákona. Věřím, že se také dnes dostaneme k odsouhlasení pozměňovacích návrhů a návrhu zákona jako celku. K tomu (o to?) vás prosím a děkuji.

