File: s146047.htm
Anchor: r2
Date: 46. schůze, 25. června 2025
Speaker: Poslankyně Jana Pastuchová

Speech:
Poslankyně Jana Pastuchová:: Děkuji, pane místopředsedo. Tak já bych, vaším prostřednictvím, ráda reagovala na svého kolegu, za hezkou cestu do historie. V jedné vládě jste byli i s námi, také jste nic nepředložili, tedy ať si to vrátíme.
Nicméně my jsme tu pětistovku tady navrhovali v tomto volebním období několikrát, několikrát jste vy pro to nezvedli ruku. Já znovu opakuji, vy teď populisticky dáváte do tohoto sněmovního tisku návrh na zvýšení příspěvku v I. a II. stupni u dospělých i u dětí - já jsem řekla, že to podpoříme samozřejmě - ale že jste to nedali do toho zákona o sociálních službách, že jste reagovali vlastně až potom, že by ANO si mohlo trošku vzít nějaké body na tom, že na ty postižené myslíme. Znovu říkám, můj návrh byl špatně? Možná ano, protože tam nebyly děti, tak jste měli jedinečnou možnost dát do tohoto zákona ty děti a těm dospělým nechat tu částku, kterou jsem tam dala já. ***
