File: s146048.htm
Anchor: r10
Date: 46. schůze, 25. června 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Já jenom úplně stručně doplním. Příspěvek na osobní asistenci byl plánován až od poloviny roku 2027, to znamená, nelze s ním kalkulovat v úvahách třeba k roku 2026. Tak aby to bylo zarámováno tou faktografickou částí.
Ale teď, prosím pěkně, já bych chtěl načíst ještě opravdu legislativně technickou úpravu v souladu s jednacím řádem Sněmovny, a to u dokumentu pod číslem 6767, sněmovního tisku 926/4, vedeného pod písmenem O2, takto:
V bodě 1 pozměňovacího návrhu v článku X1 za novelizační bod 1 pozměňovacího návrhu, sněmovní dokument 6767, což je změna zákona o sociálních službách, navrhuji vložit nové novelizační body 2 a 3, které znějí: Bod číslo 2: "V § 22 odst. 2 se slova ‚krajská pobočka Úřadu práce" nahrazují slovy ‚Územní správa sociálního zabezpečení‘." Bod 3: "V § 22 odst. 4 se slova ‚krajská pobočka Úřadu práce‘ nahrazuje slovy ‚Územní správa sociálního zabezpečení‘." Ostatní novelizační body se přečíslují.
Bod 2 pozměňovacího návrhu navrhuji upravit takto: 2. V dosavadní části desáté se dosavadní čl. XVI upravuje tak, že ustanovení části deváté čl. X1 bodů 2 a 3 nabývají účinnosti dnem 1. července 2026, ustanovení části deváté čl. X1 bodů 12 a 14 nabývají účinnosti dnem 1. ledna 2028 a ustanovení části deváté čl. X1 bodu 8 nabývají účinnosti dnem 1. ledna 2029.
Odůvodnění: V důsledku prakticky souběžného schvalování právních úprav v senátních tiscích číslo 98 - u nás sněmovní tisk číslo 784 - a 148 - u nás sněmovní tisk 796 - došlo v rámci novelizace zákona o sociálních službách v jednom z těchto tisků k posunu v číslování odstavců v ustanovení § 22, na což již nemohlo být reagováno v tisku druhém. Změnu zamýšlenou tímto druhým tiskem tak není možné z formálních důvodů do § 22 promítnout. Tato legislativní chyba se tak v rámci předpokládané legislativně technické opravy napravuje. Účinnost dotčených novelizačních bodů zůstává shodná. Děkuji za pozornost.

