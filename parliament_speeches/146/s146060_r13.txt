File: s146060.htm
Anchor: r13
Date: 46. schůze, 25. června 2025
Speaker: Poslanec Tomáš Müller

Speech:
Poslanec Tomáš Müller:: Děkuji za slovo, pane předsedající. Já jenom připomenu, že hospodářský výbor projednal tento návrh zákona na své 57. schůzi dne 12. 6. a vydal usnesení garančního výboru, které bylo 12. 6. doručeno poslancům jako sněmovní tisk 768/3. Doporučil a navrhl tuto proceduru, kterou bych teďka tady načetl a o které budeme hlasovat:
1. návrhy legislativně technických úprav podle § 95 odst. 2 jednacího řádu přednesené ve třetím čtení, budou-li v rozpravě ve třetím (čtení) předneseny;
2. pozměňovací návrh B poslance Müllera, sněmovní dokument 6789;
3. pozměňovací návrh B poslance Müllera, sněmovní dokument 6790;
4. pozměňovací návrh B poslance Müllera, sněmovní dokument 6791, v případě schválení pozměňovacího návrhu B, sněmovní dokument 6791, je nehlasovatelný bod 2 pozměňovacího návrhu A poslance Salvetra, v případě neschválení pozměňovacího návrhu B, sněmovní dokument 6791, hlasovat pozměňovací návrh A;
5. pozměňovací návrh A poslance Salvetra, sněmovní dokument 6795, bod 1, teď jako to mám tady (Zpravodaj hledá v materiálech.);
6. pozměňovací návrh C poslankyně Peštové, sněmovní dokument 6828; v případě schválení pozměňovacího návrhu C je nehlasovatelný pozměňovací návrh D poslance Smetany, v případě neschválení pozměňovacího návrhu C hlasovat pozměňovací návrh D poslance Smetany;
7. pozměňovací návrh D poslance Smetany, sněmovní dokument 6825;
8. pozměňovací návrh E poslankyně Maříkové, sněmovní dokument 6801;
9. návrh zákona jako celku.

