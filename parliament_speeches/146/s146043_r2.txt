File: s146043.htm
Anchor: r2
Date: 46. schůze, 25. června 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Děkuji, vážený pane místopředsedo. Dámy a pánové, já jenom velmi stručně, tento tisk 926 je vlastně nutným tiskem, který doplňuje už před chvílí schválený nový zákon o jednotném hlášení, za který děkuju, a za jeho podporu, která bylo opravdu napříč.
Já jenom chci poznamenat, že jednotné měsíční hlášení a celý ten systém od 1. 7. tohoto roku vstupuje do pilotní fáze, bude tedy vlastně rozeběhnuto testování, které poběží celé druhé poletí tohoto roku. Jsou tam zapojeni zaměstnavatelé z řad jak veřejného sektoru, tak soukromého.
Byla tady ještě poznámka o přípravě těch IT systémů. My jednáme velmi podrobně na technické úrovni o tom, jaké budeme mít potom parametry pro tu datovou větu. Čekáme, jakmile dojde k projednání tohoto tisku, tak budeme logicky okamžitě také připravovat už potom i to technické nařízení vlády, tak aby bylo naprosto zřejmé, nezpochybnitelné, jak ta datová věta v té technické části bude přesně vypadat. Tolik ještě na margo toho, co tady bylo zmíněno od paní předsedkyně Schillerové. Jestli jsou tady nějaké otazníky, pokud jde o tu přípravu, tak my říkáme, tady opravdu jedeme velmi podrobně, tak aby ten systém opravdu se podařilo zdárně, dobře, bez nějakých zaškobrtnutí v tom příštím roce rozjet.

