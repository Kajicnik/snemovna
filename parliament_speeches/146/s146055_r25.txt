File: s146055.htm
Anchor: r25
Date: 46. schůze, 25. června 2025
Speaker: Ministr průmyslu a obchodu ČR Lukáš Vlček

Speech:
Ministr průmyslu a obchodu ČR Lukáš Vlček:: Pane předsedající, děkuji za slovo. Já budu velmi stručný. O tomto návrhu zákona, na kterém ve finále - i na jednotlivých určených výborech, tedy hospodářském výboru a výboru pro veřejnou správu - byla nalezena i s ohledem na pozměňovací návrhy, které budou krátce komentovány v dalších vystoupeních, tak byla nalezena shoda.
Jinak velmi stručně, tento zákon, tedy novela zákona č. 22/1997 (Sb.), o technických požadavcích na výrobky, a o změně a doplnění některých dalších zákonů, tak přináší hlavně otázku tvorby a správu informační základny pro hospodárné, efektivní a účelné nakládání se stavbou v průběhu celého jejího životního cyklu. Ty benefity jsou prokazatelné, řada i kolegů tady v minulosti prezentovala své pozitivní zkušenosti, tak jsou hlavně v otázce úspory celkových nákladů v průběhu celého životního cyklu stavby, zkrácení doby přípravy, zvýšení efektivity a kvality. ***
