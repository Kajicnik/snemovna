File: s146058.htm
Anchor: r5
Date: 46. schůze, 25. června 2025
Speaker: Poslanec Pavel Bělobrádek

Speech:
Poslanec Pavel Bělobrádek:: Vážený pane místopředsedo, vážené kolegové, kolegyně, vážení členové vlády, já si jako jediný veterinární lékař v této Sněmovně dovolím také k tomu vyjádřit. Naprosto souhlasím s tím, co tady říkal kolega Koten (Kott?). Já jsem také na zemědělském výboru nepodpořil tento pozměňovací návrh, protože nepovažuju za rozumné, aby k těmto výkonům mohl být zmocněn člověk, u kterého není vůbec jasné, jak je šikovný, co o tom ví, ale pouze dvouletá praxe, není jasné, kdo ho bude zaučovat a podobně, takže já osobně jsem hlasoval proti tomuto pozměňovacímu návrhu a budu tak hlasovat i na plénu.

