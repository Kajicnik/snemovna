File: s146054.htm
Anchor: r2
Date: 46. schůze, 25. června 2025
Speaker: Poslanec Marek Benda

Speech:
Poslanec Marek Benda:: Děkuji, vážený pane místopředsedo. Já budu opravdu velmi stručný. Mám jenom návrh na změnu účinnosti, a to v části čtrnácté čl. 18 se slova "X, XI" zrušují a na konec tohoto článku se doplňují slova "a čl. X a XI, které nabývají účinnosti dnem 1. ledna 2026". Jde o posun účinnosti těch změn, o kterých tady teď mluvil kolega Dufek, které se týkají soudního řádu správního a kde si myslíme, že by bylo potřeba, aby byl nějaký čas vytvořen, aby se na to správní soudy dokázaly připravit. Rozvrh práce se dělá vždycky na ten kalendářní rok, takže tam doporučujeme, aby účinnost byla až od 1. 1. 2026. Děkuji za pozornost.

