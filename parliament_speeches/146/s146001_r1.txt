File: s146001.htm
Anchor: r1
Date: 46. schůze, 25. června 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Vážené paní poslankyně, vážení páni poslanci, vážení členové vlády. Zahajuji 146. schůzi Poslanecké sněmovny a všechny vás zde srdečně vítám.
Zároveň připomínám, že dnes ve 14.05 hodin bude také zahájena 145. schůze Poslanecké sněmovny.
Aby byla zaznamenána naše účast, tak vás jako vždy nejprve všechny odhlásím a pak požádám, abychom se všichni přihlásili svými identifikačními kartami, případně mi prosím sdělte, kdo žádá o vydání karty náhradní. S náhradní kartou číslo 6 bude jednat a hlasovat pan poslanec Petr Vrána.
Tuto schůzi předsedkyně Poslanecké sněmovny svolala podle § 51 odst. 4 našeho jednacího řádu, a to na základě žádosti 83 poslanců. Pozvánka vám byla rozeslána ve čtvrtek 19. června tohoto roku elektronickou poštou.
A my nyní přistoupíme k určení dvou ověřovatelů této schůze. Já už jsem přivolala kolegyně a kolegy z předsálí a navrhuji, abychom určili poslance Toma Philippa a poslance Pavla Žáčka. Táži se, zda má někdo jiný návrh? Není tomu tak. A my tady přistoupíme...
Ano, s náhradní kartou číslo 10 bude hlasovat paní ministryně Eva Decroix.

A my nyní přistoupíme k hlasování dvou ověřovatelů.
Zahájila jsem hlasování. Kdo je pro ověřovatele, jak byli navrženi, čili pan poslanec Tom Philipp a pan poslanec Pavel Žáček? Kdo je proti?
V hlasování číslo 1 se účastnilo 111 hlasujících, pro 108, proti 0. Návrh tedy byl přijat.

Konstatuji, že jsme ověřovateli 146. schůze Poslanecké sněmovny určili pana poslance Toma Philippa a pana poslance Pavla Žáčka.

Dále sděluji, že do zahájení schůze požádali o omluvení své neúčasti na jednání tito poslanci a poslankyně...
A pan poslanec Smetana bude jednat a hlasovat s kartou číslo 13.
A nyní k omluvám. Paní poslankyně Věra Adámková se omlouvá do 18 hodin z pracovních důvodů, Andrea Babišová z celého jednacího dne z pracovních důvodů, Ivan Bartoš od 9 do 9.30 hodin z rodinných důvodů, Roman Bělor od 17 hodin z pracovních důvodů, Jana Berkovcová do 13.45 hodin z pracovních důvodů, Stanislav Blaha z celého jednacího dne z pracovních důvodů, poté Kamila Bláhová od 15.15 hodin z pracovních důvodů, Pavel Blažek z celého jednacího dne z pracovních důvodů, Lubomír Brož do 11 hodin z pracovních důvodů, Jaroslav Dvořák do 14 hodin z pracovních důvodů, Romana Fischerová z celého jednacího dne ze zdravotních důvodů, Josef Flek z celého jednacího dne ze zdravotních důvodů, Petr Gazdík z celého jednacího dne z osobních důvodů, Tomáš Helebrant z celého jednacího dne ze zdravotních důvodů, Bohuslav Hudec z celého jednacího dne z pracovních důvodů, Radim Jirout z celého jednacího dne z osobních důvodů, Vít Kaňkovský z celého jednacího dne ze zdravotních důvodů, David Kasal od 11.30 do 13.30 hodin ze zdravotních důvodů, Pavel Kašník z celého jednacího dne z rodinných důvodů, Martin Kolovratník od 15 hodin z pracovních důvodů, Taťána Malá z celého jednacího dne z rodinných důvodů, Karla Maříková do 11 hodin z pracovních důvodů, Zdeňka Němečková Crkvenjaš z celého jednacího dne z rodinných důvodů, Tomio Okamura z celého jednacího dne z pracovních důvodů, Tom Philipp do 11 hodin z pracovních důvodů, Marie Pošarová do 11 hodin z pracovních důvodů, Petra Quittová z celého jednacího dne z pracovních důvodů, Karel Rais z celého jednacího dne z pracovních důvodů, Karel Sládeček z celého jednacího dne ze zdravotních důvodů, Pavel Staněk z celého jednacího dne z pracovních důvodů, Robert Stržínek z celého jednacího dne ze zdravotních důvodů, Pavel Svoboda do 14 hodin z pracovních důvodů, Helena Válková do 10 hodin z pracovních důvodů, Radek Vondráček z celého jednacího dne z důvodu zahraniční cesty, Ivo Vondrák z celého jednacího dne z rodinných důvodů.
Z členů vlády se omlouvá Martin Baxa do 9.30 hodin a od 15.30 hodin z pracovních důvodů, Mikuláš Bek z celého jednacího dne z pracovních důvodů, Jana Černochová z celého jednacího dne z důvodu zahraniční cesty, Martin Dvořák z celého jednacího dne z pracovních důvodů, Petr Kulhánek od 12 hodin z pracovních důvodů, Jan Lipavský z celého jednacího dne z důvodu zahraniční cesty a Vlastimil Válek do 14 hodin z pracovních důvodů.
Ještě s náhradní kartou číslo 12 bude jednat a hlasovat pan poslanec Jáč.
A nyní přistoupíme ke stanovení pořadu 146. schůze, jehož návrh je uveden na pozvánce. Připomínám, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti. Nelze navrhnout žádnou změnu ani doplnění pořadu a rovněž tak nelze rozšiřovat schválený pořad.
Ovšem nyní je přihlášeno celkem osm osob s přednostním právem a já přečtu pořadí, aby bylo jasné. Nejprve vystoupí Marek Benda, poté Andrej Babiš, Alena Schillerová, Olga Richterová, Jakub Michálek, Radim Fiala, Karel Havlíček a Aleš Juchelka. To je pořadí.
Poprosím pana předsedu - pan předseda Benda stahuje, a tímto se dostáváme k dalšímu přihlášenému, kterým je pan předseda Andrej Babiš, a já poprosím o ztišení v sále. Pane předsedo, můžete se ujmout slova.

