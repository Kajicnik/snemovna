File: s146056.htm
Anchor: r4
Date: 46. schůze, 25. června 2025
Speaker: Poslanec Tomáš Müller

Speech:
Poslanec Tomáš Müller:: Děkuji za slovo, pane předsedající. Já bych načetl související legislativně technické úpravy podle § 95 odst. 1 jednacího řádu ke sněmovnímu tisku 851:
1. v pozměňovacím návrhu E, sněmovní dokument 6798, v bodě 3 písm. c) zní: "c) Ustanovení § 20, které nabývá účinnosti dnem následujícím po dni jeho vyhlášení." Odůvodnění: V souvislosti se stažením pozměňovacího návrhu ohledně nově vkládaného § 21, nová část čtvrtá, změna zákona č. 19/2023 Sb., se zároveň zrušuje výjimka z účinnosti týkající se § 21;
(2.) další legislativně technické úpravy, v pozměňovacím návrhu B4, sněmovní dokument 6836, v části druhé, změna zákona o technických požadavcích na výrobky, v § 19 v bodu 6 se slova "dokumentům a" nahrazují slovem "dokumentům" a slova "za datový" se nahrazují slovy "a za datový".
(3.) za další, v pozměňovacím návrhu B4, sněmovní dokument 6836, v § 20 odst. 1 se za slovo "Dosavadní" vkládá slovo "generální" a slovo "standardizace" se nahrazuje slovem "standardizaci".
Odůvodnění: Navrhují se legislativně technické úpravy, jež upravují zjevnou nesprávnost v legislativním vyjádření. Obsahově nedochází ke změně. V bodě 1 se přesouvá slovo "a", aby text dával větší smysl. V bodě 2 dochází k legislativní opravě pojmu "ředitel" na pojem "generální ředitel", neboť zákon v dosavadním § 5 odst. 2 používá slovní spojení "generální ředitel". Dále se opravuje slovo "standardizace" na slovo "standardizaci", aby text byl ve správném pádu. Děkuji.

