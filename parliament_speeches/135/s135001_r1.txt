File: s135001.htm
Anchor: r1
Date: 35. schůze, 26. března 2025
Speaker: Místopředsedkyně PSP Věra Kovářová

Speech:
Místopředsedkyně PSP Věra Kovářová:: Vážené paní poslankyně, vážení páni poslanci, vážení členové vlády, zahajuji 135. schůzi Poslanecké sněmovny.
Aby byla zaznamenána naše účast, nejprve vás všechny ohlásím a poprosím vás, abyste se přihlásili svými identifikačními kartami. Náhradní karty a jejich čísla platí tak, jak bylo řečeno na 134. schůzi.
Tuto schůzi svolala předsedkyně Poslanecké sněmovny podle § 51 odst. 4 našeho jednacího řádu na základě žádosti 57 poslanců. Pozvánka vám byla rozeslána ve čtvrtek 20. března tohoto roku elektronickou poštou.

Nyní přistoupíme k určení dvou ověřovatelů této schůze. Navrhuji, abychom určili poslankyni Barboru Urbanovou a poslance Stanislava Berkovce. Má někdo jiný návrh? Nevidím, přivolám kolegy z předsálí.
Zahajuji hlasování a táži se, kdo je pro? Kdo je proti?
Hlasování číslo 1, přihlášeno 180 poslanců a poslankyň, pro 177, proti 1. Návrh byl přijat.

Konstatuji, že jsme ověřovateli 135. schůze Poslanecké sněmovny určili poslankyni Barboru Urbanovou a poslance Stanislava Berkovce.
Jenom odkazuji, že omluvy platí tak, jak byly načteny na 134. schůzi, a jiné omluvy zatím nemáme.
A nyní předávám řízení schůze.

