File: s135004.htm
Anchor: r11
Date: 35. schůze, 26. března 2025
Speaker: Ministryně obrany ČR Jana Černochová

Speech:
Ministryně obrany ČR Jana Černochová:: Já se odvolám na to, co jsem říkala v úvodní řeči. Pojďme z toho nedělat politiku (Smích opozičních poslanců.), pojďme se bavit o obraně a bezpečnosti České republiky. Neztrácejme čas tady nějakými debatami o tom, jestli tady někdo má a smí vystoupit nebo nesmí vystoupit. Jednací řád je jasný, já jsem vám ho tady odcitovala, a já v rámci smíru, který tady sama nabízím, chci vyhovět požadavku paní předsedkyně Schillerové a navrhuji otočit to pořadí, aby se tedy nejprve hlasovala přítomnost pana náčelníka generálního štábu, pak aby se hlasovalo uzavření schůze a pak aby se hlasovalo, že se nebude pořizovat zvukový záznam.

