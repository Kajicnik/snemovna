File: s135005.htm
Anchor: r4
Date: 35. schůze, 26. března 2025
Speaker: Předsedkyně PSP Markéta Pekarová Adamová

Speech:
Předsedkyně PSP Markéta Pekarová Adamová:: Ano, v režimu "tajné", dobře, to je hlasovatelné. Asi těžko můžu říci do usnesení, že by měla sdílet osud společné zprávy.

Takže souhlasíme s pořízením těsnopisecké zprávy s tím, že bude s nimi nakládáno v režimu "tajné". Je to v pořádku i pro předkladatele? Souhlasí všichni? Nikdo nemá protinávrh?
Zahajuji hlasování. Ptám se, kdo je pro? Kdo je proti?
V 6. hlasování je nás přihlášeno 186, pro 82, proti 48. Návrh byl zamítnut.

Nyní se tedy budeme muset vypořádat s návrhem, aby se nepořizoval zvukový záznam, jak navrhla paní ministryně Černochová, a navrhuji přijetí následujícího usnesení: "Poslanecká sněmovna souhlasí s tím, že ze 135. schůze nebude pořizován zvukový záznam až do skončení všeobecné rozpravy." Je to v pořádku pro všechny? Ano, všichni víme, o čem hlasujeme.
Zahájila jsem hlasování o tomto usnesení. Ptám se, kdo je pro? Kdo je proti?
V hlasování 7. je přihlášených 186 přítomných, pro 96, proti 87. Návrh byl přijat.

Tak nyní tedy se dostáváme k jednání. Už máme odhlasovány všechny procedurální návrhy tak, jak zazněly. (K předsedkyni Schillerové, která se hlásí o slovo.)
Máte zájem o procedurální návrh? Protože já teďka musím už postupovat podle toho, co jsme si odhlasovali, to znamená, schůze už by měla přejít do neveřejného režimu. Já vás musím seznámit ještě s několika podstatnými informacemi, paní předsedkyně, a nemůžete vystoupit předtím, protože teď se musíme dostat do neveřejného... (Námitka z pléna.)
Už ani vaše vystoupení nemůže být v režimu... musí být v režimu, to znamená, teď neudělím nikomu slovo. (Další námitka.) Nemůžete, protože teď musíme schůzi převést do neveřejného režimu tak, jak jsme si odhlasovali. Vy se o tom můžete vyjádřit, jakmile tak provedeme, a to má samozřejmě technické náležitosti. Pane předsedo, nebudeme takto spolu diskutovat. Já skutečně tady musím upozornit na několik konkrétních skutečností a pak vás požádat během dvacetiminutové pauzy, kterou vyhlásím, abyste se svými záznamovými zařízeními opustili sál, a pak se do něj teprve vrátili. ***
