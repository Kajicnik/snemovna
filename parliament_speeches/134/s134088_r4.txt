File: s134088.htm
Anchor: r4
Date: 34. schůze, 26. března 2025
Speaker: Poslanec Ivan Bartoš

Speech:
Poslanec Ivan Bartoš:: Děkuju za slovo. Já bych chtěl jenom reagovat na pana poslance Babiše. Ten audit, o kterém hovoříte - já bych ho dal možná trošku do uvozovek, protože aspoň podle informací, které mám, ten audit nedělala žádná auditorská firma, to nedělali forenzní auditoři. Víte, kdo ten audit dělal? Ten audit dělala nyní již přejmenovaná - protože jeden ze spolumajitelů této kanceláře myslím, že zesnul v loňském roce - tenhleten audit v uvozovkách nebo toto zhodnocení dělá Portos, to je ta firma Češka a Smutný. To je ta firma, která dělala pro vaše ministry alibistické vyhodnocení, že stačí, že bude doloženo místopřísežným prohlášením od lidí, kteří ovládají jisté části Agrofertu, že oni jsou ti, kteří řídí Agrofert. Takže Češka a Smutný, to je ten pamflet, kterým se tady myslím, že ministr Výborný zastřešuje v mé interpelaci. Proč tedy nevymáhají zpátky peníze získané ve veřejných zakázkách firmě Uniles? To je ta samá společnost, která teď ze strany Ministerstva práce a sociálních věcí, což je trošku také paradoxní, dělá ten v uvozovkách audit. Takže firma, která dělala alibi Andrejovi Babišovi ve střetu zájmů, se teď nyní podílí na zhodnocení digitalizace stavebního řízení. ***
