File: s134052.htm
Anchor: r4
Date: 34. schůze, 26. března 2025
Speaker: Poslankyně Renata Oulehlová

Speech:
Poslankyně Renata Oulehlová:: Můj předřečník tady říkal, že se vlastně zprivatizovaly v minulosti byty. Třeba v našem městě to tak zlé není, město vlastní mnoho bytů, máme dokonce 330 bytů zvláštního určení pro seniory, kteří nedosáhnou na běžné bydlení komerční. Takže ten zákon by měl být postaven tak, že kontaktní místa nemůžou být - nebo nebude to kontaktní místo v našem městě, protože my byty máme. Kdo bude rozhodovat o tom, kde ta kontaktní místa budou? Pro mě znamená kontaktní místo to, že se v našem městě ještě víc prohloubí to, že k nám přijdou lidé bez vazby na město, často bez vazby na kraj. Kdo bude rozdělovat? Jak může vláda rozhodnout: ty, ty to budeš, ty to budeš, a ty to nebudeš, protože, protože... Proč? Takže by napřed mělo být tedy dořešeno, jaká města bytový fond mají a jaká města bytový fond nemají. Pak tedy ať tam kontaktní místo je. Ale já vám garantuju, že my v Sokolově to nepotřebujeme, protože máme bytů tolik, že se dokážeme postarat o lidi, kteří pomoc potřebují - ale důležité je, kteří tu pomoc chtějí a budou si jí vážit.

