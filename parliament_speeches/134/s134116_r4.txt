File: s134116.htm
Anchor: r4
Date: 34. schůze, 26. března 2025
Speaker: Poslanec Jan Berki

Speech:
Poslanec Jan Berki:: Děkuju. Opět si dovolím, vaším prostřednictvím, paní předsedající, některá upřesnění. Pořád je potřeba mít na paměti, že školská rada má třetiny, kdy žáci nebo jejich zákonní zástupci jsou pouze jednou třetinou té rady, to znamená, na tom návrhu by se musela shodnout většina. a připomínám, že tou druhou třetinou jsou zástupci zřizovatele a třetí jsou zástupci pedagogického sboru.
Co se týká České školní inspekce, je pořád potřeba mít na paměti, že to je orgán, který stát určil k tomu, aby posuzoval kvalitu práce na škole, a zároveň bych ji nepodceňoval v tom, že by Česká školní inspekce rozhodovala jenom na základě řekněme jednoho okamžiku a nezvážila celý kontext. To bych opravdu si myslel, že takto Česká školní inspekce nefunguje.

