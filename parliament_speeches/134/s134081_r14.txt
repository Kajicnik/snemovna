File: s134081.htm
Anchor: r14
Date: 34. schůze, 26. března 2025
Speaker: Poslanec Milan Brázdil

Speech:
Poslanec Milan Brázdil:: Děkuji za slovo. Máme před sebou zákon, který se vlastně jmenuje podle předsálí amerického Kongresu, a já jsem v jednom svém pozměňovacím návrhu navrhnul - a nemá to nic s obsahem, jenom ten název, aby tomu rozuměli Moraváci i Češi - aby slovo lobbování bylo nahrazeno a vždy to bylo tedy označeno, lobbování by bylo nahrazeno prosazováním zájmů, tedy český výraz, lobbista by byl člověk, který je osoba prosazující něco, a lobbovaný je osoba ovlivňovaná. Všichni bychom tomu rozuměli a ten amerikanismus nebo jak to nazvat... Prostě bylo by to české. Tak to je jeden můj pozměňovací návrh.
A ten druhý: já jsem v rozpravě už minule se vám snažil vysvětlit, že stát si zřídil komory, je čtrnáct komor. Stát řekl: Vy jste ti, kteří máte hájit profesní zájmy lidí, kteří jsou organizovaní v komorách, a vlastně proč bychom je měli takhle hanlivě nazývat, že něco prosazují, když jsme takhle vytvořili? A tudíž jsem vás požádal v tom svém pozměňovacím návrhu, aby těchto čtrnáct komor, které chceme, aby lobbovaly, nebo aby tedy dávaly své podněty, tak aby byly z tohoto zákona vyjmuty.
Není to snad nic složitého. Vím, že i na výboru ústavně-právním - říkám to dobře? - to neprošlo, tedy nebylo k tomu zaujato stanovisko, čili i tam se vyskytují lidé, kteří vědí, že asi je to špatně, aby komory byly takhle nazvané jako lobbistické, tedy prosazující zájmy, když vlastně my jsme je k tomu zřídili.
Tak jsem vás chtěl poprosit o zamyšlení, až budete hlasovat. Český název, to je jeden pozměňovák, a komory jakožto takové, které jsou zřízené státem, aby nebyly vzaty do tohoto hanlivého lobbování. Děkuji.

