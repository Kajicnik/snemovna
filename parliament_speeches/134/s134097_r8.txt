File: s134097.htm
Anchor: r8
Date: 34. schůze, 26. března 2025
Speaker: Poslanec Zdeněk Kettner

Speech:
Poslanec Zdeněk Kettner:: Děkuji. Jenom ještě taková malá připomínka, ta už (bude?) krátká, v rámci školského výboru, když jsem se bavil s jedním kolegou, dlouholetým, který působil od devadesátých let v obcích i potom na kraji, tak co se týká slibu, že to finančně, že převedení těchto povinností na obce, že to nebude pro ně mít žádný finanční efekt jako negativní, tak se jenom zasmál a říkal: Vždycky když tohleto stát udělal, vždycky když slíbil, že to na obce nebude mít žádný finanční vliv, tak to vždycky dopadlo obráceně. A já nevidím jediný důvod, proč bych měl věřit, že teď poprvé v historii to bude jinak.

