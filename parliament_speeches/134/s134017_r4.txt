File: s134017.htm
Anchor: r4
Date: 34. schůze, 26. března 2025
Speaker: Poslanec Jiří Mašek

Speech:
Poslanec Jiří Mašek:: Děkuji, paní předsedkyně. Pane ministře, to jste mě úplně neuspokojil. Vy jste tady nebyl, zastupoval vás tady pan ministr Výborný, a už při předchozím projednávání zákona jsem se právě ptal na tu kalkulačku. Předpokládám, že MPSV do toho jde s nějakými základními parametry, o kterých má nějakou představu, které si přeje, a má to nějakým způsobem nakalkulované. Vždyť to přece nemůže být od Šumavy k Tatrám, že to skončí plus 5 nebo minus 5 miliard podle toho, jak my si to tady odhlasujeme nebo neodhlasujeme. Vy musíte mít nějakou představu a podle mě ji máte, jenom jste se ji bál asi zveřejnit. Ale pokud ji nemáte, tak odvádějí vaši úředníci špatnou práci a je to úplně nepodložené. Nezlobte se, vaše vysvětlení tady mě velmi znepokojilo, jak tam fungujete.

