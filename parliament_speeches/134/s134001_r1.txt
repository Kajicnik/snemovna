File: s134001.htm
Anchor: r1
Date: 34. schůze, 26. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Vážené paní poslankyně, vážení páni poslanci, vážení členové vlády, zahajuji 134. schůzi Poslanecké sněmovny a všechny vás zde srdečně vítám.
Připomínám, že dnes ve 14 hodin bude zahájena 135. schůze Poslanecké sněmovny.
Jako vždy, aby byla zaznamenána naše účast, vás nejprve odhlásím a požádám, abyste se všichni přihlásili svými identifikačními kartami a případně mi oznámili, kdo další žádá o vydání náhradní karty. Konstatuji, že s náhradní kartou číslo 38 bude jednat a hlasovat pan poslanec Vít Vomáčka a s číslem 50 pan poslanec Vojtěch Munzar.
Tuto schůzi předsedkyně Poslanecké sněmovny svolala podle § 51 odst. 4 našeho jednacího řádu, a to na základě žádosti 89 poslanců. Pozvánka vám byla rozeslána ve středu 19. března tohoto roku elektronickou poštou.

My nyní přistoupíme k určení dvou ověřovatelů této schůze. Já tedy přivolám poslankyně a poslance z předsálí a navrhuji, abychom určili paní poslankyni Barboru Urbanovou a pana poslance Stanislava Berkovce ověřovateli naší schůze. Pro pořádek, má někdo jiný návrh? Není tomu tak.
A já tedy zahajuji hlasování. Kdo je pro tyto navržené ověřovatele, nechť zmáčkne tlačítko a zvedne ruku. Kdo je proti?
Hlasování číslo 1 se účastnilo 147 hlasujících, pro 144, proti 2. Konstatuji tedy, že tento návrh byl přijat a ověřovateli jsme určili paní poslankyni Urbanovou a pana poslance Berkovce.

Dále konstatuji, že s náhradní kartou číslo 41 bude jednat a hlasovat paní poslankyně Klára Kocmanová.
A ještě jedna organizační věc. Před omluvami u místa paní předsedkyně Schillerové se nalezly takovéto brýle.
Dále sděluji, že do zahájení schůze požádali o omluvení své neúčasti na jednání tito poslanci: Jana Berkovcová se omlouvá od 16 hodin ze zdravotních důvodů, Kamila Bláhová od 11.15 do 14 hodin z pracovních důvodů, Oldřich Černý do 11 hodin ze zdravotních důvodů, Petr Gazdík z celého jednacího dne ze zdravotních důvodů, Pavla Golasowská z celého jednacího dne ze zdravotních důvodů, Michael Kohajda z celého jednacího dne ze zdravotních důvodů, Roman Kubíček od 21 hodin z pracovních důvodů, Vladimíra Lesenská z celého jednacího dne ze zdravotních důvodů, Petr Liška z celého jednacího dne z důvodu zahraniční cesty, Karla Maříková do 9.30 hodin z pracovních důvodů, Michael Rataj z celého jednacího dne bez udání důvodu, Jan Richter do 16 hodin z osobních důvodů, Robert Stržínek do 11 hodin z pracovních důvodů, Ivo Vondrák do 11.30 hodin bez udání důvodu.
Z členů vlády se omlouvá pan ministr Martin Baxa od 11.45 do 14 hodin a od 18.30 hodin z pracovních důvodů, dále Mikuláš Bek z celého jednacího dne z pracovních důvodů, Martin Dvořák z celého jednacího dne ze zdravotních důvodů, Petr Hladík do 10 hodin z pracovních důvodů, Petr Kulhánek od 15 hodin z důvodu zahraniční cesty a Martin Kupka z celého jednacího dne z důvodu zahraniční cesty. To by byly veškeré omluvy.
Ještě k náhradním kartám. S kartou číslo 45 bude jednat a hlasovat pan ministr Zbyněk Stanjura a s kartou číslo 51 pan poslanec Ondřej Benešík.
Nyní přistoupíme ke stanovení pořadu 134. schůze, jehož návrh je uveden na pozvánce. Připomínám, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti. Nelze navrhnout žádnou změnu ani doplnění pořadu. Rovněž tak nelze rozšiřovat již schválený pořad.
Ovšem před pořadem zde mám tři přihlášky s přednostním právem. Pan poslanec Benda stahuje, paní předsedkyně Alena Schillerová před pořadem stahuje a pan předseda (Okamura) stahuje.
My tedy nyní budeme hlasovat o celém návrhu pořadu 134. schůze Poslanecké sněmovny tak, jak byl písemně předložen.
Přivolala jsem gongem kolegyně a kolegy z předsálí, abychom se mohli vyjádřit hlasováním.

Ještě jednou zopakuji, budeme tedy hlasovat o celém návrhu pořadu.
Já jsem zahájila hlasování. Kdo je pro? Nechť zmáčkne tlačítko a zvedne ruku. Kdo je proti?
V hlasování číslo 2 se účastnilo 167 poslankyň a poslanců, pro 92, proti 2. Konstatuji, že pořad schůze byl schválen.

My tedy přistoupíme k prvnímu bodu pořadu.
