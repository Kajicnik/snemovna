File: s134099.htm
Anchor: r2
Date: 34. schůze, 26. března 2025
Speaker: Poslanec Karel Rais

Speech:
Poslanec Karel Rais:: Přeji dobrý den. Já jsem se zamýšlel nad otázkou, proč vždycky, když něco přijde z dílny Ministerstva školství, proč je tady takové vzrůšo, abych teda mluvil česky. No, jestliže si vzpomenu, vysokoškolský zákon a ty přílepky, které byly ohledně VOŠek anebo ohledně NAÚ, organizace NAÚ, tam v podstatě hozený pár hodin před uzavřením možnosti se vyjadřovat normální cestou k pozměňovacím návrhům a byli jsme nuceni v podstatě to řešit tady, tak teď se ta situace zase opakuje. Prostě zas je to přílepek, který neprošel legislativní cestou. Teď je otázka proč, jestli je to záměr? Toto všechno se mohlo odehrát, kdybychom věděli, že to šlo přes Legislativní radu vlády, přes mezirezortní vyřízení, prostě to se všecko mohlo projednat někde jinde než tady ve Sněmovně, kdy pořád - aspoň budu mluvit za sebe - pořád v tomto směru, v legislativě, jsme amatéři a mně už to trochu připadá, že to byl úmysl. Takže to asi vše. Děkuji.

