File: s134135.htm
Anchor: r3
Date: 34. schůze, 26. března 2025
Speaker: Poslankyně Zuzana Ožanová

Speech:
Poslankyně Zuzana Ožanová:: Děkuji, vážená paní místopředsedkyně. Kolegové, kolegové, ta debata je velmi zajímavá. Taky zastupuji zájmy obce a tady se říká o strategii.
Kolegyně Zajíčková, vaším prostřednictvím, víte co, ale podívejme se na určitou analogii. Připusťme si, že bychom to, co chcete implementovat do těch nepedagogických pracovníků, implementovali někde jinde. Já jsem teď viděla pana ministra zdravotnictví, tak jsem si řekla: Vezměme si fakultní nemocnice zřizované státem, tak všechny nelékařské profese ať platí obec! No, to by byla úspora pro ten státní rozpočet. Teď si představte, jak ty uklízečky, dezinfekci těch sálů a všechno, ekonomy vezměme z těch nemocnic, ať je tedy platí obce. No, to je, prosím vás, stejné. Udělejte si podobnou analogii. Jak by se vám to líbilo? No, asi nelíbilo, protože to není logické. Takže logické se vám to zdá pro školy, ale zkusme takové zdravotnické zařízení a říct si: Nezdravotníky ať platí někdo jiný, ať to neplatí stát. Kolegové, kolegyně, to by byla sranda.
Takže tak to bude. Prosím vás, vy si myslíte, že ty obce mají bezedné rozpočty, aby tohleto zaplatily? Věci, které jsou klasicky... Stále je to stejné. Věci, které jsou dobré v tom zákoně, vy přebíjíte nějakou, s prominutím, absurditou. Totéž se týká ochrany přírody, totéž se týká školství. Vždycky do toho vsunete něco absurdního, aby byla ta lepší diskuse, abyste něco ukázali.
Takže nepedagogové, takže nezdravotníci. Ještě je zajímavé... Naštěstí, já děkuju panu ministrovi zdravotnictví, že s takovou hloupostí nepřišel. Děkuji za pozornost.

