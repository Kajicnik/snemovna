File: s134122.htm
Anchor: r6
Date: 34. schůze, 26. března 2025
Speaker: Poslanec Lubomír Wenzl

Speech:
Poslanec Lubomír Wenzl:: Děkuji za slovo, vážená paní místopředsedkyně. Naváži, vaším prostřednictvím, na Alenu Schillerovou a kolegu Huberta Langa, zase vůči panu ministrovi. Vzpomeňme si, dneska to jsou přesně tři týdny, kdy jsem u tohoto pultíku stál a žádal o vyjádření podpory mého návrhu přerušit projednávání tohoto bodu poté, co pan ministr sdělil, že 21. května - jestli se nemýlím - vláda přijme usnesení a peníze na financování nepedagogů budou. Byl tam ještě takový i ten týden k dobru v uvozovkách, aby opravdu si to sedlo, aby se to učesalo a měli jsme dneska tady na stole opravdu jasně definováno, kde ty peníze se vezmou. Výsledek je ten: vláda rozhodla tak, jak rozhodla, 6 miliard korun se vezme z rozpočtu podfinancovaného Ministerstva školství a další peníze na úkor dalších zařízení. No, mně to připadá už jak - no, nebudu komentovat dále. Díky.

