File: s134114.htm
Anchor: r6
Date: 34. schůze, 26. března 2025
Speaker: Poslankyně Lenka Knechtová

Speech:
Poslankyně Lenka Knechtová:: Vážená paní místopředsedkyně, děkuji za slovo. Já bych ráda reagovala na vyjádření pana ministra ohledně toho, že máme překonat jakousi fragmentaci našeho školství. Já bych chtěla poprosit, abychom se zkusili naopak na tu fragmentaci dívat jako na něco, co je charakteristické pro Českou republiku, to, že to takhle máme, a respektovat historický vývoj, protože samozřejmě naše školství po roce 1989 zažívalo euforii, kdy můžeme vzdělávání dělat podle nás, podle toho, jak si to v regionech představujeme, jaké máme možnosti, a já v tom vidím naopak velký bonus. Samozřejmě to souvisí s finančními prostředky, ale finanční prostředky investované do vzdělávání, které je i takovýmto způsobem frekventované, jsou dobře investované, protože i když si spočítáte potom náklady, jaké investují rodiče do toho, aby děti dojely do nejbližší základní školy a tak dál a tak dál, tak to jsou všechno věci, které my přinášíme těm občanům. A tady si myslím, že o to tady jde, aby vzdělávání měly děti co nejblíž. Děkuji.

