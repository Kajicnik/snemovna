File: s134127.htm
Anchor: r4
Date: 34. schůze, 26. března 2025
Speaker: Poslankyně Jana Berkovcová

Speech:
Poslankyně Jana Berkovcová:: Děkuji za slovo. Vy jste to, pane ministře, právě teďka řekl - jedná se o největší systémovou změnu ve financování školství podle vás - a taková ta největší systémová změna ve financování školství, vy (ji) provádíte jenom formou přílepku, jenom formou pozměňovacího návrhu. Takže nemyslíte si, že právě taková ta největší systémová změna ve financování školství by si zasloužila svůj samostatný řádný legislativní proces, analýzy, které jsou potřeba? Nic z toho neproběhlo.
A k tomu vašemu, že to bylo diskutováno, že už půl roku se to se všemi starosty a řediteli diskutuje - ano, vy objíždíte kraje, vy tam máte setkání s řediteli škol, se starosty, ale vy jenom jim ukazujete svoji prezentaci, vy je jenom informujete, jak to bude, možná si vyslechnete jejich námitky, přesvědčujete je, že je to správný postup, a jenom je informujete. To není žádná diskuse v terénu, protože vy jste stejně ze svého záměru neustoupili ani o píď.

