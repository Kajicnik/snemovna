File: s134107.htm
Anchor: r4
Date: 34. schůze, 26. března 2025
Speaker: Poslanec Zdeněk Kettner

Speech:
Poslanec Zdeněk Kettner:: Děkuji za slovo. Nejdříve, vaším prostřednictvím, bych chtěl oslovit pana Vomáčku. Já ho musím pochválit, že jako pilný žáček opravdu ze mě nespustil oči a poslouchal. Ale tady se zrovna asi zamyslel, protože co se týká výběru rodičů, já jsem o tom mluvil. Já jsem mluvil o nadaných dětech, já jsem mluvil o rodičích, kteří to chtějí, a že by systém měl umožnit těmto dětem, talentovaným, mít třeba čtyři, pět jazyků - i klidně od mateřské školky, jo? Takže tady já jsem o tom mluvil.
A ještě bych vaším prostřednictvím na kolegu Berkiho. Ale on to je balíček. Je to jedna velká novela, jsou tam pozměňovací návrhy. A my víme, že vy pro to ruku zvednete, pro ten pozměňovací návrh. Když ho vyjmete, to je jediné, kdy budeme mít jistotu, že to prostě neprojde. Takže asi tak.

