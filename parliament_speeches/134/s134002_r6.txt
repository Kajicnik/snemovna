File: s134002.htm
Anchor: r6
Date: 34. schůze, 26. března 2025
Speaker: Poslankyně Jana Hanzlíková

Speech:
Poslankyně Jana Hanzlíková:: Děkuji za slovo, paní místopředsedkyně. Vážené kolegyně, vážení kolegové, také velmi krátce se vyjádřím k tomuto tisku. Chtěla bych na začátek říct, že plně souhlasíme s obecnými principy tak, jak je tady představil pan ministr, což znamená zjednodušit a zpřehlednit systém nepojistných dávek a také samozřejmě podporovat a oceňovat rodiny, které se skutečně snaží svoji situaci zlepšit prací a zodpovědným přístupem k výchově dětí. ***
