File: s134127.htm
Anchor: r2
Date: 34. schůze, 26. března 2025
Speaker: Poslankyně Lenka Knechtová

Speech:
Poslankyně Lenka Knechtová:: Vážená paní místopředsedkyně, děkuji za slovo. Já bych ráda zareagovala na pana ministra. Pane ministře, to, co vy tady jako přednášíte, to je filozofie, ale když se potom setkáte s řediteli v terénu, opravdu zastupitelstva jsou různorodá a na venkovech je to i stylem: Paní ředitelko, máte plynofikaci, a co byste od nás ještě chtěla? Takže když potom přišly evropské peníze, vlastně u nás mnohé školy přišly na to, že mohou pořídit různé vybavení, pomůcky, a kvalita a standard šly obrovským způsobem nahoru a ti ředitelé se dneska děsí toho, že jim technika vlastně v podstatě pomalu odchází a že budou teď muset znovu se zřizovateli diskutovat o tom, že tu potřebují to a tu potřebují támhleto, a samozřejmě zřizovatel to bude potom, ty požadavky, porovnávat v poměru s tím, co potřebuje Centrum sociálních služeb, co potřebuje kultura a tak dále, jo? Takže uvědomme si jenom, že potom u zřizovatele se školství stane konkurentem mnoha dalším věcem, které má starosta nebo obec, za něž jsou zodpovědné, jak jsem to říkala i ve svém projevu - dneska je to městská policie, sociální služby, kultura a prostě další aktivity, takže neházejme školství takhle napřímo a opravdu hledejme ještě cestu, jak pomoci v rámci státního rozpočtu. Děkuji.

