File: s134015.htm
Anchor: r2
Date: 34. schůze, 26. března 2025
Speaker: Poslanec Radim Fiala

Speech:
Poslanec Radim Fiala:: Děkuji za slovo. My jsme si jako klub hnutí SPD vzali přestávku, abychom se poradili, jak budeme hlasovat o tomto zákoně, který je pro spoustu lidí velmi důležitou právní normou, na kterou čekají. Samozřejmě jsou tam věci, se kterými souhlasíme, to se nedá zapřít, nicméně je tam spousta věcí, které nám neprošly, které jsme navrhovali, měli jsme tam mnoho pozměňovacích návrhů. Abych vypíchl třeba jeden, který nám vadí, je to, že mezi zranitelné osoby se nedostaly děti do 10 let, senioři nad 65 let a zdravotně postižení ve všech stupních závislosti. To jsou věci, které nám vadí, protože ti lidé na to čekali, že to tam bude. Proto jsme se rozhodli a vzhledem k tomu, že jsou tam samozřejmě i dobré věci, tak jsme se rozhodli, že poslanecký klub hnutí SPD se zdrží u této normy. Děkuji.

