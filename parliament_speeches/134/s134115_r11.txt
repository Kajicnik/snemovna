File: s134115.htm
Anchor: r11
Date: 34. schůze, 26. března 2025
Speaker: Poslanec Lubomír Wenzl

Speech:
Poslanec Lubomír Wenzl:: Děkuji za slovo, vážená paní místopředsedkyně. Vážený pane ministře, kolegyně, kolegové, já bych taky, ač nepedagog, chtěl krátce vystoupit k projednávanému tisku. V rámci přípravy na vystoupení jsem hovořil s několika řediteli středních a základních škol - je to široké spektrum oborů - a nabral nějaké informace. O dvou věcech bych se nyní chtěl zmínit.
První, co se týče školských rad. V současné době jsou definovány, co se týče povinností a zastoupením jednotlivými členy, kdy školská rada má funkční období tři roky a zasedá nejméně dvakrát ročně. Minimální počet členů jsou tři, kdy tito členové se skládají ze zástupců nezletilých žáků, což jsou zpravidla rodiče, žáků starších 18 let, učitelů a zástupce zřizovatele. ***
