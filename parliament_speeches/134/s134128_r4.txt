File: s134128.htm
Anchor: r4
Date: 34. schůze, 26. března 2025
Speaker: Poslanec Lubomír Wenzl

Speech:
Poslanec Lubomír Wenzl:: Děkuji za slovo, vážená paní místopředsedkyně. Já budu reagovat na pana ministra, který před chvílí řekl, že se dostáváme, nebo - budu volně parafrázovat, a ta pointa tam bude víceméně - nebo že to vnímá jako politický střet. Já to vnímám také jako politický střet, ale to gros toho problému je v tom, že zřizovatelé nemají prostě zaručeno financování. Já třeba za sebe, a říkal jsem to několikrát, zastupitel obce, která má rozpočet zhruba 60 milionů korun ročně, pakliže nebude refundace těch prostředků na placení těchto odborností ve školství, tak nám to dělá zhruba 5 procent ročního rozpočtu.
Jsem přesvědčen o tom, že ta obec by věděla také - ano, samozřejmě bude nucena to dát ve finále na ty nepedagogy, protože nechce ztratit kvalitní lidi, ale určitě těch 5 procent zhruba z rozpočtu by dokázala ta obec využít jinak ku prospěchu všem občanům.

