File: s134075.htm
Anchor: r12
Date: 34. schůze, 26. března 2025
Speaker: Poslanec Tomáš Kohoutek

Speech:
Poslanec Tomáš Kohoutek:: Děkuji. Vážený pane ministře, doplním své kolegy a kolegyně, prostřednictvím pana předsedajícího. Vážený pane ministře, vy jste z Karlovarského kraje. Kolegové poslanci z Karlovarského kraje, z Ústeckého kraje, ze severní Moravy, co tady sedíte za pětikoalici nebo jaký máte dneska formát, já se vás všech chci zeptat: Pokud ten zákon projde a vy ho prohlasujete, jak pak pojedete domů s čistým svědomím? Jak pojedete do Horního Slavkova? Jak pojedete do Rotavy? Jak pojedete do toho Šluknova, do Varnsdorfu, kde je ODS v koalici například? Jak se tam podíváte vašim místním voličům do očí, když tenhle zákon dneska prohlasujete? Děkuju. (Potlesk poslanců ANO 2011.)

