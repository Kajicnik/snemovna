File: s134140.htm
Anchor: r15
Date: 34. schůze, 26. března 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, pane místopředsedo. Po patnácté, po patnácté, vy demokrati, jste dali pevné hlasování. Vaše demokratické postupy a principy se zapíší do historie novodobého parlamentarismu. Můžete si poblahopřát.
Teď k tomu financování. Je tady ještě pan ministr Stanjura? (Obrací se k vládním lavicím.) Není bohužel, mám smůlu. Tak jak je to s těmi penězi? Opět jsme slyšeli, že tam jsou peníze, tak já odkazuju na veřejné zdroje, pane ministře. (Ukazuje materiál.) Ve veřejných zdrojích - je to server, který určitě není spřátelený s hnutím ANO, myslím, že Novinky, ano, Novinky.cz - tak tady se vaši mluvčí vysvětlují, že čtyři miliardy vezmete z vépéesky. Já se ptám, z čeho? Tam máte povodně, máte tam příspěvky na stavební spoření a máte tam odvody EU, tak z čeho to vezmete? Kde vezmete ty čtyři miliardy? No a když je tady pan ministr školství Bek, tak ať sem jde, ať to slyší novináři, ať to slyší občané, učitelé, kuchařky, ředitelé, zřizovatelé, ať nám řekne, kde a na úkor koho a čeho vezme těch šest miliard. (Otáčí se k ministru Bekovi.) Tak se toho nebojte a pojďte pěkně k mikrofonu. Děkuju. (Potlesk poslanců ANO.)

