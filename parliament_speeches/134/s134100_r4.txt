File: s134100.htm
Anchor: r4
Date: 34. schůze, 26. března 2025
Speaker: Poslanec Milan Wenzl

Speech:
Poslanec Milan Wenzl:: Děkuji. Pane ministře, rád bych se zeptal, kdo zaručí nepedagogickým pracovníkům, že město nebo obec nebo samospráva s nimi ty smlouvy uzavře? To nikde není takhle specifikováno. A pokud ta městská část nebo ta obec nebo to město nebude chtít, bude si chtít najít služby jiným způsobem, tak si myslím, že tihleti zaměstnanci tu jistotu nemají. A co vznikne pak? Já nevím, kde to bude zakotvené, jestli bude muset je všechny převzít, nebo ne, protože pak se zjistí, že třeba v těch školách je nadstav nepedagogických pracovníků, takže třeba obec se rozhodne, že jich tolik potřebovat nebude, a mě se ptají opravdu třeba uklízečky, kdo o tom rozhodne, jestli tu smlouvu s nimi někdo uzavře, nebo neuzavře. Děkuji za odpověď.

