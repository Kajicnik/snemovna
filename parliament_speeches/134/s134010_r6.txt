File: s134010.htm
Anchor: r6
Date: 34. schůze, 26. března 2025
Speaker: Poslankyně Jana Pastuchová

Speech:
Poslankyně Jana Pastuchová:: Děkuji. Já budu reagovat, paní kolegyně, protože jsem ty posudky nedělala, a teď vím, co to znamená. Ale vy mně vysvětlete, k čemu bude posudek lékaře Institutu zdravotních služeb? K čemu to bude, když má svého...? Nemáte se zaměřit na praktika, který mu dva roky vypisuje to, že nemusí jít na úřad práce? Co s tím udělá lékař institutu? Kde si vyžádá dokumentaci? No, od toho praktika, který mu to píše! Je to nesmysl, který zatíží akorát zase posudkové lékaře, a je to k ničemu.
Vy jste říkala, že tady máme 20 000 lidí, takže 20 000 posudků budou dělat za rok, ano? Ale vůbec mně to nedává smysl, nedává. Nepracovala jsem v tom, teď v tom pracuju a vím, jak to chodí. Zkuste se jít zeptat, k čemu to budete potřebovat. Co s tím uděláte? Kam to pošlete? Za dva roky kde vezmete ty jeho nálezy, toho klienta? Já tomu opravdu nerozumím. Já vím, že to tady říkáte, že kdo nepracuje, tak by měl být zkontrolován, ale proboha, myslete také na to, kdo to bude dělat.

