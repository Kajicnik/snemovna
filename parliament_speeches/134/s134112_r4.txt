File: s134112.htm
Anchor: r4
Date: 34. schůze, 26. března 2025
Speaker: Poslankyně Věra Adámková

Speech:
Poslankyně Věra Adámková:: Děkuji za slovo, paní místopředsedkyně. Vážený pane ministře, dámy a pánové, dovolte mi velmi krátce zde ještě okomentovat projednávaný zákon - a je to z poznámek, které mi poslala pedagogická i nepedagogická veřejnost v průběhu posledního týdne.
Za prvé poukazují všichni na to, že stále nedostali jasné vyjádření, totiž zda opravdu bude zabezpečena i ta špatná mzda nepedagogických pracovníků v případě, že to mají tedy platit zřizovatelé, protože jak všichni víme, ředitelé škol z peněz, které mají třeba na odměny učitelů, právě dorovnávají nepedagogickým pracovníkům to, aby tam vůbec někoho měli, což je špatně, samozřejmě. Učitelé nemají tedy to, co se jim řeklo v zákoně, třeba těch 130 procent průměrné mzdy. To možná vidí někteří, ale rozhodně ne tedy všichni. Důvod je, že se opravdu dorovnává z peněz na učitele nepedagogický pracovník. ***
