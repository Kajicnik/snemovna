File: s134045.htm
Anchor: r2
Date: 34. schůze, 26. března 2025
Speaker: Poslanec Josef Bělica

Speech:
Poslanec Josef Bělica:: Děkuji za slovo, pane předsedající. Vážené dámy, vážení pánové, já tady dneska od 9 hodin sedím, poslouchám. Víte, co je bizarní na tom dnešním třetím čtení? Že tady vystoupí bývalý ministr pro místní rozvoj, který si postěžuje, jak je ten zákon špatný - který vlastně připravil, poněvadž mu ho ti zlí jeho koaliční partneři vlastně cupují. Tento paskvil předkládá bývalý hejtman Karlovarského kraje, strukturálně postiženého kraje. Já myslím, že úplně není s tímhletím zákonem v souladu. A tento postpirátský neomarxistický návrh není o ničem jiném než o tom, vytvořit státem řízenou realitku, abyste upíchli pár Pirátů do teplých místeček v různých agenturách po celém kraji. To je přece nehoráznost, dámy a pánové. (Potlesk zleva.)

