File: s134015.htm
Anchor: r4
Date: 34. schůze, 26. března 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, paní předsedkyně. Poslanecký klub hnutí ANO debatoval o tomto, o této důležité normě, velmi dlouho na poslaneckém klubu. Čekali jsme, jak se postaví Poslanecká sněmovna k jednotlivým pozměňovacím návrhům, z nichž celá řada z nich byla i z dílny mých kolegů anebo ve spolupráci s dalšími kolegy, a podobně, jak bylo řečeno, nám vadí především to, že se nepodařilo rozšířit okruh zranitelných osob, že se nepodařilo prosadit lepší podmínky ohledně energií pro zdravotně postižené osoby, že se nepodařilo prosadit změny, které by vylepšily podmínky pro lidi 55 plus, kteří přijdou o práci, a stejně tak, že se nepodařilo vylepšit oblast exekucí, insolvencí, na které se podílel můj ctěný kolega Patrik Nacher. Takže ze všech těchto důvodů my jsme zvážili na klubu - už jsme se takto předběžně domluvili, čekali jsme na výsledek hlasování o pozměňovacích návrzích, teď jsme se v tom jenom utvrdili - že poslanecký klub hnutí ANO se zdrží u tohoto zákona jako celku.

