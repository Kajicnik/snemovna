File: s134098.htm
Anchor: r8
Date: 34. schůze, 26. března 2025
Speaker: Poslanec Vít Vomáčka

Speech:
Poslanec Vít Vomáčka:: Děkuju za slovo. Já to teďko trochu odlehčím. Já jsem teďka to komunikoval s panem Pražákem, prostřednictvím předsedajícího, co tady řeknu, a on mi říkal: Ani tam nelez, protože ti ti dají sodu, jo? Takže hlavně Starostové, šlo mi o ten pohled. My tady jsme jako poslanci a samozřejmě měli bychom primárně se dívat na to, jak hospodaří stát. A když tedy vedle toho pak samozřejmě Starostové - a je úplně jedno, odkud starostové jsou - samozřejmě ti tedy jako bojují za ty starosty. Třeba na zastupitelstvu Libereckého kraje - a já jim to nezávidím, já to nezávidím nikomu - určitě věřím v to, že přebytky, které se dávají do letošního rozpočtu, v Libereckém kraji to bylo konkrétně 315 milionů korun, a zdůvodněné to bylo tím, že vlastně Liberecký kraj nebyl schopen utratit ty peníze, co měl. To bylo za prvé a za druhé, že ceny energií byly podstatně nižší, než se plánovalo.
Já opravdu sem jdu s velkou pokorou, že nějakým způsobem i třeba právě financování nepedagogických pracovníků bychom s tím přihlédnutím, jak na tom dneska samosprávy jsou, měli najít nějakou společnou cestu. Je mně 65 let, ale neustále tady od svého narození vlastně slyším jenom to: Stát, ať to zajistí stát, to je stát. No, ale kdo jsme stát? Stát jsme my. Děkuji.

