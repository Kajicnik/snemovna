File: s134060.htm
Anchor: r4
Date: 34. schůze, 26. března 2025
Speaker: Poslankyně Alena Schillerová

Speech:
Poslankyně Alena Schillerová:: Tak já na pana poslance Haase, prostřednictvím paní místopředsedkyně. Ono to je těžké, pane poslanče, prostřednictvím paní místopředsedkyně, protože tady členové vlády nejsou nikdy, takže to bychom nemohli mluvit nikdy. Já chápu, že by se vám to líbilo, ale to určitě se nedočkáte. Pan předseda mluvil včera. Tuším, že paní ministryně tady byla, mohla reagovat včera. Vystupoval včera. Chtěli jsme mluvit na té schůzi, kterou jste uzavřeli, k tomu taky nedošlo. Takže to máte těžké, my prostě někdy mluvit budeme. To se nedočkáte, že byste nás umlčeli. Tak mluvíme prostě, když ten prostor máme. A že tu nemáte členy vlády s výjimkou pana ministra, který je předkladatel, to je váš problém. (Potlesk z lavic ANO.)

