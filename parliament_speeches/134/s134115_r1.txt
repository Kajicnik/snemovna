File: s134115.htm
Anchor: r1
Date: 34. schůze, 26. března 2025
Speaker: Poslankyně Nina Nováková

Speech:
Poslankyně Nina Nováková:: Děkuji za slovo, paní předsedající. Dámy a pánové, vážené paní poslankyně, páni poslanci, já bych ráda reagovala na faktickou poznámku týkající se takzvané fragmentace našeho školství. Plně souhlasím s tím, že řada obcí i malých obcí má svoji identitu spjatou s tím, že tam má školu, základní školu nebo mateřskou školu, ale to, o čem my se bavíme a čemu chceme zamezit v novele školského zákona, je, aby nedocházelo k tomu, že školy v České republice nemají standard. My musíme... Každý rodič, všichni rodiče mají právo, aby, když své dítě pošlou do školy, mohli mít důvěru, že standard, a to poměrně vysoký standard, bude zachován, čili řeči o spojování nebo rušení škol jsou úplně o něčem jiném. Tady se jedná o materiální zabezpečení, organizační zabezpečení, ale dlouhodobě víme, že nám chybí to, že nemůžeme garantovat rodičům dětí v naší zemi standard, který stát zaručí. Děkuji.

