File: s134115.htm
Anchor: r9
Date: 34. schůze, 26. března 2025
Speaker: Ministr školství, mládeže a tělovýchovy ČR Mikuláš Bek

Speech:
Ministr školství, mládeže a tělovýchovy ČR Mikuláš Bek:: Já jenom opravdu fakticky. Základní rozdíl mezi veřejnými a soukromými školami z hlediska financování spočívá v tom, že soukromé školy jsou financovány na dítě, naproti tomu veřejné školy jsou financovány dneska na třídu, protože to je podstata financování v PHmaxech a také současného modelu financování nepedagogických pracovníků. Ekonomický stimul hledat optimální strukturu školy je výrazně silnější v modelu financování na dítě, které soukromé školy mají. Naproti tomu ve veřejných školách se v posledních letech projevuje to, že financování na třídu neobsahuje žádný stimul ke spolupráci. V tom je ta rozdílnost, a proto se nedomníváme, že by bylo třeba nějakými dodatečnými prostředky stimulovat integraci kapacit ve veřejných (soukromých?) školách, protože tam jsou úspory z rozsahu zřejmé v modelu financování na dítě.

