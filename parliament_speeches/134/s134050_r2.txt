File: s134050.htm
Anchor: r2
Date: 34. schůze, 26. března 2025
Speaker: Poslankyně Berenika Peštová

Speech:
Poslankyně Berenika Peštová:: Děkuji za slovo, paní předsedající.
Já jsem urputná, pane ministře, já stále čekám, sedím tady, a stále čekám na tu odpověď. Využiju toho, že sem dorazil pan poslanec Bartoš, který se podílel na tomto zákoně. Možná že vám pomůže a nahodí, vysvětlíte mi to a řeknete mi, kolik to je těch peněz. Stále chci vědět, kolik korun se musí vynaložit, aby se dostala 1 koruna příjemci podpory. Chci vědět, kolik ta 1 koruna s sebou nese nákladů státu.
Chci to vědět z jednoho prostého důvodu, protože my jsme zákonodárci, jsme odpovědní, musíme se chovat s péčí řádného hospodáře, a všechno to jde z peněz daňových poplatníků. Řekněte mi, kolik to bude stát? Ve studii dopadů je nic, tam není nic napsáno, ale věřím tomu, že dáte hlavy dohromady a tady mi řeknete, kolik to bude stát, protože ta studie dopadů toto má řešit. Každá studie dopadů má řešit, jaký to bude mít dopad na sociální státní rozpočet, prostě to tam má řešit. Já chci vědět, kolik to bude stát, ta 1 koruna versus to, co zaplatí stát. Prosím, odpovězte mi, ptám se potřetí.
Myslím si, že to není tak těžká otázka. Dělali jste tady nějaké projekty, z těch projektů něco vzešlo. Musíte přece vidět, jaká tam byla nákladovost a na něčem jste to museli postavit, takže musíte vědět, kolik to bude stát. Prosím o tuto jednoduchou odpověď. Děkuji. ***
