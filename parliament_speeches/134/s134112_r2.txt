File: s134112.htm
Anchor: r2
Date: 34. schůze, 26. března 2025
Speaker: Poslanec Vít Vomáčka

Speech:
Poslanec Vít Vomáčka:: Děkuju za slovo. Bude to velmi rychle. Je to vlastně reakce pana kolegu Langa, ale musel jsem si to i napsat. Zaujala mě jeho věta, jeho argument - starostovi se znelíbí školník, tak ho vyrazí. Jestli se dobře pamatuju, výpověď bez uvedení důvodu není schválená a žijeme v nějakém právním státě. Já si velmi cením této diskuse, ale měli bychom reagovat nějak relevantně. To přece nemyslíte vážně, pane kolego Langu, prostřednictvím paní místopředsedkyně, že starosta může vyrazit školníka, že ne? Děkuju. (Zleva se ozývá: Může. Šum v sále.)

