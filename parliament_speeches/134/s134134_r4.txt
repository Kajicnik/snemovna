File: s134134.htm
Anchor: r4
Date: 34. schůze, 26. března 2025
Speaker: Poslankyně Věra Adámková

Speech:
Poslankyně Věra Adámková:: Děkuji za slovo. Vážení pánové ministři, dámy a pánové, já budu reagovat na to, co tady zaznělo. To je přesně to, co řekl pan kolega. Chceme, aby tam byly peníze pro pedagogy, tak jak to bylo schváleno. Veřejnost - říkám, mně nemusíte odpovědět, to vůbec není důležité - chce vědět, že to pokrytí pro ty nepedagogy bude takové, aby nepedagogové neodcházeli ze školy, protože teďka jsou dotováni z těch pedagogických peněz. To je celé. Ale ono to tu jasně prostě nezaznělo, takže uklidněte tu veřejnost, ať nepíší, ať se neptají, a je to úplně v pořádku. Nemusíme tady vůbec hovořit.
Jinak, co se týče mé možnosti tady hovořit i o žížalách, to děkuju, že jste mi dovolili jako demokrati, to samozřejmě se může také stát, bude-li to důležité. Jinak žížaly jsou velmi důležité v našem ekosystému a já bych je nezatracovala. Je to otázka, která může být nastolena, bude-li si to tady ctěná Sněmovna přát. Jestliže někdo z koaličních kolegů chce o tom hovořit, je to možné. Jinak to považuji za neúctu k našim voličům!

