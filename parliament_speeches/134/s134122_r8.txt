File: s134122.htm
Anchor: r8
Date: 34. schůze, 26. března 2025
Speaker: Ministr školství, mládeže a tělovýchovy ČR Mikuláš Bek

Speech:
Ministr školství, mládeže a tělovýchovy ČR Mikuláš Bek:: Vážená paní předsedající, vážené paní poslankyně, vážení páni poslanci, samozřejmě odpovím na otázku týkající se toho letošního rozpočtového řešení. Ti z vás, kteří věnovali pozornost kapitolnímu sešitu, vědí, že v něm je položka, která se jmenuje Rozpisová rezerva regionálního školství, a ta bude využita k pokrytí rozpisu plus ty 4,2 miliardy, které jsou převáděny od Ministerstva financí, což znamená, že koncem tohoto týdne odejdou do škol rozpisy, které umožňují financování nepedagogů v zbývající části roku.

