File: s134115.htm
Anchor: r7
Date: 34. schůze, 26. března 2025
Speaker: Poslankyně Jana Berkovcová

Speech:
Poslankyně Jana Berkovcová:: Děkuji za slovo. Já ještě navážu na pana ministra, který říká, že slučováním menších škol dosáhneme větší kvality vzdělávacího procesu. Umíte si ale představit, pane ministře, že sloučením škol dojde tedy ke sdílení učitelů, že tam bude větší saturace kvalifikovanými učiteli? Jak ti učitelé budou pendlovat mezi jednotlivými školami? Umíte si představit ten rozvrh, jak učitel bude učit dvě hodiny na jedné škole, pak bude přejíždět na jinou školu? Já to vidím u středních škol, sloučených středních škol, jak je toto velmi problematické.
Potom se tedy ptám - už jsem to říkala i ve svém vystoupení - proč toto opatření neplatí pro soukromé školy? Proč veřejné školy omezujeme v počtu žáků a soukromé školy nikoliv? To samé platí i o financování nepedagogických pracovníků. Toto nové pravidlo bude platit zase jenom pro veřejné školy a pro soukromé školy nikoliv, takže mně tady vadí znevýhodňování veřejných škol oproti školám soukromým. Děkuji.

