File: s134097.htm
Anchor: r12
Date: 34. schůze, 26. března 2025
Speaker: Poslanec Rudolf Salvetr

Speech:
Poslanec Rudolf Salvetr:: Děkuju za slovo, budu velmi rychlý. Já jsem myslel, že to stihnu za dvě minuty. (Gestikuluje do pléna.) Panu kolegovi Wenzlovi, vaším prostřednictvím, jsem chtěl říci, že tady jasně zazněl příslib - buď stát dofinancuje, a to jsme tady slyšeli několikrát i z úst ministra financí, do konce letošního roku, nebo bude převedeno na obce, a předpokládám, že to bude dodrženo právě tak, jak tedy řekl před chvílí kolega Berki.
A poslední věc: ony ty výhledy se dělají velmi špatně. Padla tady otázka, jak to bude od 1. ledna příštího roku. No, řada z vás, kolegové - nebo možná řada z nás - tu bude sedět i na podzim a bude rozhodovat o státním rozpočtu. Myslím si, že my nejsme teď schopni přece říct, kolik peněz půjde do školství od 1. ledna. Bude to na tom, jak nová Sněmovna si schválí rozpočet a řekne: Posílíme školství více, zvednou se třeba tabulky, a nebudeme se bavit o tom, co je fakt neblahé ve školství, a to je doplácení vůbec do té zaručené mzdy. Ty pozice tam jsou a myslím si, že to víme všichni, ať z opozice, nebo z koalice.

