File: s134035.htm
Anchor: r6
Date: 34. schůze, 26. března 2025
Speaker: Poslankyně Eva Fialová

Speech:
Poslankyně Eva Fialová:: Děkuji za slovo. Já bych taky navázala na pana kolegu Bartoše, prostřednictvím vás, pane předsedající. On tady říkal, že ta garance se bude poskytovat ve chvíli, kdy se něco stane. Uznávám, že třeba na opravu bytu a za zaplacení nájmu se musí vyúčtovávat a vracet státu, ale samotný ten garant bude stejně placen z rozpočtu a ze státních peněz, a abychom měli představu, kolik to bude financí, tak vám to teď řeknu. Bude to stanovovat vláda svým nařízením a pro samotného garanta za správu jednoho bytu na úseku Praha - Brno se bude pohybovat v rozmezí za jeden byt 34 až 46 tisíc za byt, u ostatních obcí to bude 25 500 až 40 000, až 40 500 za byt za rok. A k tomu, když ho obsadí poprvé, dostane bonifikační příspěvek za první získání toho bytu navíc, který nijak nevrací, a je to benefit pro něj. Takže státní víceméně realitka bude za to Brno a Prahu 17 až 23 000 za byt za to, že ho sežene, a u ostatních ORP to bude 11 až 15 000 za byt. O financích, které budou poskytnuty jako zálohový systém, tady vůbec nemluvím.

