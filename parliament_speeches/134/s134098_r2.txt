File: s134098.htm
Anchor: r2
Date: 34. schůze, 26. března 2025
Speaker: Poslanec Lubomír Wenzl

Speech:
Poslanec Lubomír Wenzl:: Děkuji za slovo, pane místopředsedo. Vaším prostřednictvím ke kolegovi Berkimu. Rozumím tomu, ale neměl by být ten postup správný ten, že nejdříve uděláme změnu RUDu, máme nějaký základ a na základě toho můžeme potom měnit financování? To je můj názor - nejdřív RUD a pak měňme financování.
A vůči panu kolegovi Salvetrovi, vaším prostřednictvím: máme příslib. Já myslím, těch příslibů jsme slyšeli nejenom my, občané, ať to bylo již před volbami v roce 2021, jak bude konat tato vláda, a prostě skutek utek. A prostě proto jsem dal ten návrh před - já nevím - půlhodinu, abychom tento bod přerušili, protože nevěřím tomu, že tady bude nějaký relevantní návrh nebo nějaké řešení, jak tato problematika bude řešena do budoucna. Nevěřím tomu, proto si myslím, mohlo být zcela legitimní sejít se tady za tři týdny, měli bychom týden poté, co vláda přijme nějaké usnesení a byly by peníze, pakliže teda vláda je najde, byly by na stole a můžeme se posunout dál. Děkuji.

