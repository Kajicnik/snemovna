File: s134094.htm
Anchor: r8
Date: 34. schůze, 26. března 2025
Speaker: Ministr školství, mládeže a tělovýchovy ČR Mikuláš Bek

Speech:
Ministr školství, mládeže a tělovýchovy ČR Mikuláš Bek:: Vážená paní předsedající, vážené paní poslankyně, vážení páni poslanci, já se samozřejmě v průběhu diskuse ještě vyjádřím obsáhleji k té novele samotné, ale jenom chci říci k tomu dofinancování nepedagogů v letošním roce, že během dvou týdnů vláda přijme usnesení a budou ty prostředky rozepsány školám do konce roku, budou alokovány ve státním rozpočtu z jiných kapitol, jak jsme to slíbili. Opakovaně pan premiér, ministr financí i já jsme zdůrazňovali, že školy se nemusí obávat, že by ty finanční prostředky nedostaly.

