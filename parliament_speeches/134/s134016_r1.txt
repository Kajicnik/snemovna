File: s134016.htm
Anchor: r1
Date: 34. schůze, 26. března 2025
Speaker: Poslankyně Jana Hanzlíková

Speech:
Poslankyně Jana Hanzlíková:: Děkuji za slovo, paní předsedkyně. Já jsem se nemohla prodrat. K tomuto navazujícímu zákonu velmi krátce.
Chci tady říct, že jsou tam důležité především pozměňovací návrhy, takže opět bude velmi důležité, jestli budou schváleny, nebo ne. Jedná se především o pozměňovací návrhy, které vylepšují podmínky pro studenty, ať už se týká příspěvku na vysokoškolské studium, anebo takzvané hlídačkovné, což je dávka podpory na zajištění hlídání dětí u studentek vysokoškolaček.
Samozřejmě souhlasíme s tím, že je navrženo v pozměňovacím návrhu zvýšení životního minima, protože samozřejmě to životní minimum musí být v souvislosti a v návaznosti na ekonomickou situaci, a víme, že ta teď v posledních třech letech byla velmi problematická pro tuto skupinu lidí, takže tady určitě vítáme to navýšení.
Další pozměňovací návrh, který se týká prodloužení náhradního výživného, tam samozřejmě jsme pro, protože logicky toto jsou osoby, které jsou nejvíce zranitelné, jsou to matky, které samy vychovávají dítě.
Tolik za mě, opravdu ve zkratce. Děkuji za pozornost.

