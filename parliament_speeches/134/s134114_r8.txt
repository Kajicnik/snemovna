File: s134114.htm
Anchor: r8
Date: 34. schůze, 26. března 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, paní místopředsedkyně. Tak počtrnácté, pokud dobře počítám, počtrnácté jste dali pevné hlasování na dvacátého osmého. Opravdu demokraté jako víno, jak se říká u nás na Moravě. Vedete to teda opravdu skvěle, a přitom šlo o jediné, jenom o to, aby tady vystoupil pan ministr Bek - nejlépe teda ministr financí aby vystoupil, to by bylo ještě lepší - aby řekl, kde se ty peníze vezmou na ty nepedagogy. O to jediné šlo (Potlesk z lavic ANO.) a mohli jsme to mít projednané za chvilku, protože ten zákon není až tak problematický. Nám vadí tady toto. Ptají se vás na to všichni, ale vy radši strčíte hlavu do písku, radši prostě dáte pevné hlasování a nějak to zase prohrnete. No, neprohrnete, neprohrnete, ty peníze tam holt nemáte a budete je tam muset dát ještě tento rok, vaše vláda, tak jsem na vás moc zvědavá, a buďte si jistí, že to budeme sledovat ostřížím zrakem. Děkuju.

