File: s134124.htm
Anchor: r8
Date: 34. schůze, 26. března 2025
Speaker: Poslankyně Lenka Knechtová

Speech:
Poslankyně Lenka Knechtová:: Vážená paní místopředsedkyně, děkuji za slovo. Zareaguju, vaším prostřednictvím, pana kolegu Berkiho a určitě poděkuju za shrnutí, protože ty odpovědi tam vidím. Ale debata třeba u té vize je pro mě hlavně o finančním konceptu nebo o finančním rámci, protože Ministerstvo školství má v tomhletom kompetence, a vyjednávat prostě se musí s Ministerstvem financí. A tam mě přijde, že trošku nemáme vlastně žádný plán, že buďto bereme, když přidáváme, tak potom říkáme, že je to něco jako navíc. Ale jak jsme si tady mnohokrát řekli, školství prostě něco stojí, a já si stojím za tím, že když to umíme říct u obrany, tak to musíme umět říct i u vzdělávání. A tam si myslím, že je jedno, jestli je opozice, koalice, to si myslím, že (to) vidíme všichni stejně.
Co se týká obcí, starostové jsou dneska opravdu pod tlakem, jestli ty finance dát do sociálních služeb, třeba i do kultury. Prostě v okamžiku, kdy jsou finance vázány pod Ministerstvem školství, je naprosto jasné, že jdou do vzdělávání. A ten ředitel je - pořád je to škola, kdežto pan starosta má opravdu priorit víc.
A ještě, a to tady vůbec nepadlo: příští rok je opravdu volební rok, to znamená, že pro starosty ten tlak na ještě řeknu dokončování věcí v příštím roce bude opravdu velký, a proto si stojím za pozměňovacím návrhem, co tady dala naše stínová ministryně školství, že od 1. 1. 2027 si myslím, že to je bezkonfliktní část, kdy opravdu může proběhnout debata, ale ne v tom smyslu, že někdo někoho informuje, ale opravdu ať se to vyjedná napříč i s ministrem financí, a nemusíme to tedy opravdu řešit takhle nátlakově my. Děkuji.

