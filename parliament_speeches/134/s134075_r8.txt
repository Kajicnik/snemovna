File: s134075.htm
Anchor: r8
Date: 34. schůze, 26. března 2025
Speaker: Poslanec Patrik Nacher

Speech:
Poslanec Patrik Nacher:: Já ani nevyužiju ty dvě minuty. Já jsem čekal do poslední chvíle a znovu tedy vyzývám pana ministra, aby odpověděl na naše otázky. To, že ministr odpoví potom, až se ukončí rozprava, to není prostě dialog, to je monolog a tohleto vy jste byli první vždycky, kterým vám to vadilo, když jste byli v opozici, tak tady prosím na mě nepokřikujte zezadu. Já bych poprosil znovu ministra, já jsem to nechal do poslední chvíle, dal jsem přednost Evě Fialové, aby se přihlásil a aspoň na ty elementární věci nám tady odpověděl, a pak se může jít hlasovat. Jinak je to fakt zbabělé! Děkuju. (Potlesk poslanců ANO 2011 a SPD.)

