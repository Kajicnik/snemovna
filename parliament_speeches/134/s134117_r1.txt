File: s134117.htm
Anchor: r1
Date: 34. schůze, 26. března 2025
Speaker: Poslankyně Lenka Knechtová

Speech:
Poslankyně Lenka Knechtová:: Vážená paní místopředsedkyně, děkuji za slovo. Vážené kolegyně, vážení kolegové, vážený pane ministře, já bych také dnes ráda vystoupila ještě ve třetím čtení, abych shrnula především rozpočtové záležitosti, protože samozřejmě se nám tenhleten tisk vylepšil ve druhém čtení právě o ty ekonomické záležitosti.
Co se týká nedořešených problémů kolem převodu financování ONIV a platů nepedagogů z Ministerstva školství, tedy ze státního rozpočtu na obce a kraje formou rozpočtového určení daní, to už jsme tady dneska nějakým způsobem shrnuli. Pro mě je důležité, že zásadním problémem je, že v rámci financí, v rámci rozpočtového určení daní, není nárokovost, to znamená, že škola je nemusí dostat v plné výši. A tady si myslím, že bychom se měli nad tímhletím ještě zamyslet. Zatímco doposud byly peníze na ONIV i platy nepedagogických pracovníků nárokové, tento problém se nevyřeší pouhým odložením účinnosti změny z 1. září na leden. Ministerstvo chce převést zřizovatelům jen tolik peněz na nepedagogické pracovníky, kolik na ně posílá školám nyní, nikoliv kolik v současnosti činí skutečný objem jejich platů.
A tady bych znovu upozornila na to, že i na plénu Poslanecké sněmovny padlo, že nepedagogy dofinancováváme z platů pedagogických pracovníků. Pokud by se platy kuchařek a dalších nepedagogů neměly snižovat, pak budou dle mého názoru muset obce ve svých rozpočtech najít i ty další finanční prostředky. A jak už jsem to tady zmiňovala, my nemáme jenom obce, které jsou v plusu, které ty rozpočty mají, ale máme i skupinu obcí, které jsou v minusu, a pak je potřeba si tedy klást otázku, jakým způsobem ony budou zabezpečovat finanční prostředky.
Jedním z řešení této situace je údajně to, že zřizovatelé škol třeba vysoutěží dodávky obědů nebo úklidové práce...

