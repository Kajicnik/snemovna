File: s134035.htm
Anchor: r8
Date: 34. schůze, 26. března 2025
Speaker: Poslanec Jiří Mašek

Speech:
Poslanec Jiří Mašek:: Děkuji za slovo. Také s oblibou pro čísla jsem se chtěl zeptat: Ten program má stát tedy 1,6 miliardy na tři roky a fiktivní cíl je tam získat po 3 000 bytech, ale když tak mě pak opravte, po 3 000 bytech čili 9 000 bytů a mně prostým podělením to dělá částku 177 000 na jeden byt.
Potom jsem se chtěl zeptat, že tam má dojít k nárůstu úředníků asi o 160 na celkových 350. Teď mně vyrazila dech kolegyně Fialová s tím, že tam ještě bude za tu správu bytů od 15 do zhruba 40 000 podle toho, jaký je to typ obce, v podstatě že za to spravování tam budou další peníze.
Tak bych se chtěl zeptat: Jsou to velikánské peníze, a jestli tam jde o to, že to skutečně bude z těch 1,6 miliardy, i tak je to strašný náklad, si myslím, a prodražuje to to bydlení. A ty peníze vynakládáme my všichni, daňoví poplatníci, na tento projekt, který mi připadá, tedy aspoň na základě těchto čísel, skoro nesmyslný. Děkuju za odpověď. ***
