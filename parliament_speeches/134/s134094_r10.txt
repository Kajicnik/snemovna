File: s134094.htm
Anchor: r10
Date: 34. schůze, 26. března 2025
Speaker: Poslanec David Pražák

Speech:
Poslanec David Pražák:: Dobré dopoledne. Pane ministře, děkuju za odpověď. Já bych vás chtěl poprosit, jestli byste byl tak hodný a mohl to více specifikovat. Z čeho ty peníze pan ministr financí vezme, když můžu parafrázovat, můžu říkat, že jedna kapsa je prázdná a druhá vysypaná? Vždyť ve vládní rozpočtové rezervě je nula, tak kde se těch 10 miliard vezme? A z jiných kapitol? Tak koho s tím oškube jiného?
Řekněte nám prosím vás konkrétně, pokud vám to pan ministr financí řekl, nebo ať přijde pan ministr a řekne nám - v pohodě, já to uznám - a řekne: Vezmu to tam, tam, tam, tam vám dám těch 10 miliard a tam je budete mít. A vy tady říkáte už půl roku, my na to upozorňujeme dlouhodobě, vždycky vystoupíte - což je v pořádku, za to děkuju - řeknete: Ministr mně je schválil nebo ministr mně je dá, ale kde je vezme, když tam v tom rozpočtu prostě dneska nejsou? Děkuju.

