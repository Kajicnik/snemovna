File: s134063.htm
Anchor: r1
Date: 34. schůze, 26. března 2025
Speaker: Poslanec Ivan Bartoš

Speech:
Poslanec Ivan Bartoš:: Děkuji za slovo. Zareaguji postupně na dva předřečníky.
Ty pilotované projekty, které se dělaly zhruba v sedmdesáti obcích, byly hrazeny z evropských zdrojů. Samozřejmě obce, které toto chtějí zřídit, nemají v tuto chvíli ten garanční fond s tím, že Ministerstvo práce a sociálních věcí ve spolupráci s MMR uvolní peníze na provoz a klidně do toho můžete adoptovat a použít váš stávající odbor, který toto v tuhle chvíli řeší. Nicméně tam nebyl ani ten garanční fond, což ten zákon přináší, a ty peníze byly nebo ty piloty byly zatím sponzorovány z jiných programů Evropské unie. Takže s tou povinností, nebo respektive s tou možností - teďka už možností - je tam těch 100 míst, není to povinné. Přicházejí zdroje.
Možná v reakci na to druhé. Tak politika není úplně o kamarádství. Já jsem prostě popisoval situaci zejména z toho důvodu, že Klára Laurenčíková je zmocněnkyní vlády a Petra Fialy a ta doporučuje, aby se ten zákon schválil v původním znění.
Jenom k auditu, o kterém tady hovořil pan Andrej Babiš. No, je zvláštní, že ten audit má pan Půr, to mě trošku překvapilo. Měl ho v pátek Seznam, nevím, jestli ho má ministerstvo, nebyl nikde zveřejněný. Já ho nemám, což je zvláštní, být konfrontovaný něčím, co v ruce nemám. Tak až ten audit bude zveřejněn, já se k němu velmi rád vyjádřím. Myslím si, že hovořit o hypotetických škodách v momentě, kdy pravděpodobně nevím, jestli ten audit máte - když tak mi ho dejte, rád bych ho taky měl - když někde účelově unikají, asi z MPSV, nějaké materiály zrovna v momentě, kdy jede kauza Tekies náměstka Trpkoše, která mimo jiné souvisí i s tím, co se dělo po odchodu Bartoše v digitalizaci stavebního řízení na MMR, tak asi bych to sem teďka netahal. Já se k tomu velmi rád vyjádřím, před otázkami neuhýbám, ale bohužel, ten materiál mají vybraní novináři. Paradoxně ti novináři, kteří vlastně celou tu kauzu tenkrát rámovali, až došlo k zastavení digitalizace stavebního řízení.

