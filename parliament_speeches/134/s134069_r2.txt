File: s134069.htm
Anchor: r2
Date: 34. schůze, 26. března 2025
Speaker: Poslankyně Marie Pošarová

Speech:
Poslankyně Marie Pošarová:: Děkuji za slovo. Vážené poslankyně, vážení poslanci, já bych se ráda vyjádřila tedy ještě stručně k zákonu o podpoře bydlení. Spíš bych řekla, že to je zmatený experiment než funkční řešení.
Původní ambice zákona o podpoře bydlení - sliboval pomoc až 1,5 milionu osob ohrožených ztrátou bydlení, jenže výsledkem je nesrozumitelný a zúžený návrh, který místo systémového řešení přináší spíš byrokratický labyrint, nejasnosti a nedomyšlené role pro stát i samosprávy. Po sérii pozměňovacích návrhů se má vztahovat už jen na úzkou skupinu lidí, podle ministerstva možná zhruba kolem 160 000 osob, ale jakých konkrétně, to neví nikdo. Převážně to budou zřejmě lidé s exekucemi. ***
