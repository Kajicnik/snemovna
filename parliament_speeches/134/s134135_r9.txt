File: s134135.htm
Anchor: r9
Date: 34. schůze, 26. března 2025
Speaker: Poslanec Jan Berki

Speech:
Poslanec Jan Berki:: Děkuji, pane místopředsedo. Já bych, vaším prostřednictvím, kolegyni, odpověděl.
Ale my oba ty modely známe. Už teď část provozu platí zřizovatel z prostředků, které dostává skrze RUD. Můžeme diskutovat o tom, jestli je dostatečný, nebo nikoliv, ale prosím, nevytvářejte dojem, že tento model neznáme. Naopak tento model dělá to, že rozděluje provoz a pedagogickou činnost poměrně čistě a jasně. Je zřejmé, za co zodpovídá ten zřizovatel a za co zodpovídá stát nebo co si nechává v rukou. Jenom vlastně využíváme model, který existuje.
Zároveň, prosím, tady nevytvářejme paniku v tom, že neznáme nějaké sdílení pracovníků mezi zřizovatelem, školou nebo mezi školami. I to je věc, která už v tom terénu prostě existuje, a my jenom máme pocit, že právě toto rozhodování má být blíže tomu místu, ve kterém se děje, tudíž ho má dělat ten zřizovatel. Je to prostě podstata té subsidiarity.

