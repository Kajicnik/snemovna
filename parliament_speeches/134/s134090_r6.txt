File: s134090.htm
Anchor: r6
Date: 34. schůze, 26. března 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, paní místopředsedkyně. Já trošku budu od věci, ale velmi stručně a krátce.
Chci upozornit na jednu věc. Na začátku před zahájením programu vystoupil první místopředseda klubu, poslanec Ivan Bartoš, s tím, že předseda klubu Michálek je omluven. Teď vidím pana předsedu Michálka tady v sále. Takže byla tady jakási dohoda, ať se teda měří všem stejně!
A vzpomínám si, kdy jste dělali problémy jako koalice nám v tomto směru, když je někdo omluven, zastupuje ho místopředseda podle pořadí. My máme velký klub, tak u nás je to složitější, chápu, že tady je to jednoduché, nicméně prostě zastupuje ho se vším všudy celý den, a ne že si tady přehazujete přednostní práva, jak se vám to hodí. Chápu, že jste čtyři, že je to složité. Ale upozorňuju na to, že zneužíváte toho v rozporu s dohodou, která byla učiněna na grémiu vedení Sněmovny. Děkuju. (Potlesk z lavic ANO.) ***
