File: s134039.htm
Anchor: r2
Date: 34. schůze, 26. března 2025
Speaker: Poslankyně Eva Fialová

Speech:
Poslankyně Eva Fialová:: Moc děkuju za slovo. Pane ministře, vidím, že naše nářky a obavy, které tady s kolegy vyslovujeme, a teď mě k tomu vedla vlastně Renata Oulehlová, to, co nás vlastně nechápete v našich obavách, co se může stát, a my jsme přišli bojovat za lidi, kteří opravdu v těch běžných bytech bydlí a kterým se může stát, co je problémové. Tak já mám pro vás jeden návrh, pane ministře, abyste pochopil - a mě to mrzí, když jste z Karlovarského kraje, evidentně žijete v lokalitě, která je naprosto bezpečná - tak já mám pro vás jeden návrh. Pojďme, abyste pochopil naše obavy, si vyzkoušet prodloužený víkend u nás v Mojžíři, na jeden víkend, můžete vzít rodiny. Začíná být hezky, máme skvělé počasí, čeká je tam super wellness víkend, super párty, a jsem domluvená nebo můžu vám poskytnout městský byt od paní starostky Ivety Tomkové. To je ta paní starostka, před kterou pan premiér utíkal a nechtěl s ní mluvit, aby zjistila (zjistil?), jak se tam žije. Takže vám poskytneme městský byt, jsem ochotná vám tento wellness víkend celý uhradit, zaplatit do městských peněz.
A proto dávám procedurální návrh, aby tento zákon byl přerušen do doby, než absolvujete prodloužený víkend u nás v Mojžíři. (Potlesk poslanců hnutí ANO.)

