File: s134136.htm
Anchor: r2
Date: 34. schůze, 26. března 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura:: Tak fakta, v rozpočtu v této chvíli na nepedagogické pracovníky - je to stejně jak ostatních kapitolách - rok 2024 plus 5 procent. Jako ve všech ostatních kapitolách, i v této položce je skutečnost roku 2024 - včetně rozpočtových opatření, která to navyšovala v průběhu 2024 - plus 5 procent. To je podle mě jednoznačné. To znamená, jako v každé jiné kapitole došlo k navýšení o 5 procent, tak nechápu, kde se berou ty obavy, že to není dofinancované.
To číslo 72 korun příspěvku na žáka, to by mě tedy zajímalo, co to je, protože před chvílí vaše kolegyně tady říkala, jak financujeme školství díky PHM, a ne podle počtu žáků. Takže můžeme číst dopisy, mně to nevadí, ale abychom na to mohli reagovat, tak potřebujeme vědět, odkud se to číslo vzalo, když nefinancujeme veřejné školství podle počtu žáků, ale podle PHM. Podle mě je to chybné, ale to je jiná debata.

