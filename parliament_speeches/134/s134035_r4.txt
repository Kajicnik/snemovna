File: s134035.htm
Anchor: r4
Date: 34. schůze, 26. března 2025
Speaker: Poslankyně Lenka Knechtová

Speech:
Poslankyně Lenka Knechtová:: Vážený pane místopředsedo, děkuji za slovo. Já bych taky ráda zareagovala na vystoupení pana poslance Bartoše, vaším prostřednictvím. Já to považuju prostě za manipulaci, vytáhnout vždycky ty seniory, ale senioři mají možnost bydlení v centru sociálních služeb, v domě s pečovatelskou službou, takže já bych se spíš raději dívala na ty cílové skupiny, které nám z toho vypadávají, a to jsou třeba lidé, kteří mají částečně invalidní důchod. Tohleto jsou lidé, kterým nejsme schopni pomoct ani my na obcích. Ani když mají dovednosti si s realitkou cokoliv vyřídit, bydlení je prostě pro ně nedostupné a tam si myslím, že bychom měli mířit, to je náš aktuální problém v terénu a upozorňují nás na to neziskové organizace, Svaz měst a obcí. Tihleti lidé nám propadávají tím systémem a pro ty bychom měli něco udělat. Děkuji.

