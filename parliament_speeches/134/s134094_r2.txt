File: s134094.htm
Anchor: r2
Date: 34. schůze, 26. března 2025
Speaker: Poslankyně Jana Hanzlíková

Speech:
Poslankyně Jana Hanzlíková:: Děkuji za slovo a ještě doplním tu svoji první faktickou. Pane ministře, mě by právě zajímal i ten důvod, proč jste na poslední chvíli bez jakékoliv diskuse s odbornými platformami povolil tento pozměňovací návrh a v podstatě za něj bojujete? Kolega tady správně říkal, že to nechce téměř nikdo, všichni se ozývají proti, ať už jsou to samotné školy, učitelé, ale i ti, kterých se to bude týkat nejvíce, kuchařky, účetní, všichni nepedagogové, ale samotní zřizovatelé. Nikdo to nechce a ani v tom nevidí účel.
Já už jsem tady v minulé rozpravě někde zmiňovala zkušeného ředitele, který řediteluje celý život a který říkal, že nechápe, proč znovu jdeme do něčeho, co už jednou tady bylo, někdy myslím v roce 2011 - teď mě nechytejte za slovo, nevím úplně přesně, ale kdy tato změna byla - a vrátilo se to zpátky k tomu systému, kdy financování řeší Ministerstvo školství. Tak mě by opravdu zajímalo, proč se tedy k tomu opět chcete vrátit, a byla bych velmi ráda, kdybyste nám, pane ministře, na ty otázky, které tady klademe, odpověděl. Děkuji.

