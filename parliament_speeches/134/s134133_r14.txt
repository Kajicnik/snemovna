File: s134133.htm
Anchor: r14
Date: 34. schůze, 26. března 2025
Speaker: Poslanec Rudolf Salvetr

Speech:
Poslanec Rudolf Salvetr:: Děkuju za slovo. Přiznám se, že teď se v té debatě, která tady propukla, trošku ztrácím a snažím se najít z ní nějakou cestu ven. Zaznělo tu - už nevím od kterého z předřečníků - že máme řadu pozitivních věcí ve školství, které bychom si neměli (nechat?) vzít. Jedna z nich je to školní stravování. Jako příznivce české kuchyně mě občas trápí, když vidím děti stát hned vedle v sámošce, vedle školy těsně po obědě a vidím, co tam kupují. Je to, myslím si, naprosto zbytečné a neumím si dost dobře představit, jak bych jako ředitel školy řešil všechno to ohřívání a tak dál. Je to na nějakou debatu, ale k tomu stravování bych se nerad tady dlouze vyjadřoval. ***
