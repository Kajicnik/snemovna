File: s134127.htm
Anchor: r10
Date: 34. schůze, 26. března 2025
Speaker: Poslanec Milan Brázdil

Speech:
Poslanec Milan Brázdil:: Děkuji za slovo. No, asi jste uhodil kladívkem na hřebíček. Ale, pane ministře, my jsme přibližně stejně staří, vy jste trošku starší (Smích z lavic hnutí ANO.), a vy jste chodil do školy stejně jako já. Celý svět, aspoň co já si pamatuji, nám záviděl školství, říkal, jak to je propracované, jak tady máme školy, máme tady učňáky, máme tady - i byly zvláštní školy, každý si vybral - školství bylo luxusní dle mého, a vy jste před chvilkou řekl: Musíme si vzít vzor někde ze zahraničí, oni to tam mají. Tak proč, ježíšmarjá, proč byste? Vždyť vy sám jste zažil na sobě - a asi jste dobře studoval, jinak byste to nebyl, máte vysokou školu - co hledáte za jiné a jiné věci? Vraťme se k tomu, co bylo osvědčené. Naučme děcka stejně jak v Olomouci, tak v Praze, aby uměla stejná témata, aby uměla na stejné úrovni. Vždyť to je chaos, který vede k tomu, že vlastně - já se přiznám, já nevím, jak to máte vy, kolegyně, kolegové, já bych dneska nechtěl už chodit do školy: nevěděl bych vlastně, co je lepší, co si vybrat, středoškoláci, (na) kterou školu vlastně mají jít, co bude dobré, kde získají dobré vzdělání, vysoké školy - taky to dělají jenom proto, aby měli titul, a vlastně nic neumějí, hlavně ale aby potom následně mohli mít otevřené dveře na trhu práce.
Jestli toto je tedy, co chceme nebo co vy chcete, a vy jste přesně uhodil, je to střet toho, aby to bylo jednotné, aby to bylo pro všechny stejné, anebo aby to byl chaos. Já bych chtěl, aby to bylo průhledné a chaos to nebyl. A to prosím nejsem žádný borec, každý, kdo chodil do školy, máme názor na školu, ačkoliv přednáším. Ale dovolte tedy, svoje jsem vyjádřil a tento systém se mi nezdá ten nejlepší.

