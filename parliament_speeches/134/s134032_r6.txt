File: s134032.htm
Anchor: r6
Date: 34. schůze, 26. března 2025
Speaker: Poslankyně Renata Oulehlová

Speech:
Poslankyně Renata Oulehlová:: Přeji vám všem krásný den. Děkuji za slovo, paní místopředsedkyně. Pane ministře, jak vy můžete říct, že předchází tento zákon obchodu s chudobou? Jste z kraje, kde obchod s chudobou vzkvétá, a tento zákon to ještě prohloubí. Vysvětlete mi, jak je možné, že jsou už dneska v našem kraji informovaní jedinci, kteří skupují byty - a teď poslouchejte - kteří skupují byty od obchodníků s chudobou. Já vám to budu říkat pokaždé, když tady budu stát, jsme z jednoho kraje. A vy, Petr Kulhánek, který jste byl primátorem Karlových Varů, do podzimu hejtmanem Karlovarského kraje, ten kraj ničíte. (Potlesk z lavic ANO.)

