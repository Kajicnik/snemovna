File: s134006.htm
Anchor: r4
Date: 34. schůze, 26. března 2025
Speaker: Poslankyně Lenka Knechtová

Speech:
Poslankyně Lenka Knechtová:: Vážená paní místopředsedkyně, děkuji za slovo. Já bych také ráda v rámci rozpravy ještě zareagovala na své předřečníky, a zejména bych odpověděla panu doktoru Maškovi, vaším prostřednictvím.
Je to z toho důvodu, že my se pořád točíme v tom systému na té bázi, že nerespektujeme terén, že nepracujeme na tom, jaké problémy v komunální politice máme, jakým způsobem se lidé k těm věcem staví, protože v sociálních službách je velké téma potřeb občanů a my s nimi vůbec o těch potřebách nediskutujeme a nepromítáme je potom do těch systémů. Takže tady vytváříme legislativu, která nějakým způsobem je potom pokusem, a na úřadech práce se snaží najít potom tu cestu, jakým způsobem to půjde dál. Ale které kategorie nám vypadávají, ať už jsou to senioři, nebo těhotné ženy, o tom nemáme potom při té legislativě žádnou představu. Děkuji.

