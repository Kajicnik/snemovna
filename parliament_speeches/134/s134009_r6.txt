File: s134009.htm
Anchor: r6
Date: 34. schůze, 26. března 2025
Speaker: Poslankyně Jana Pastuchová

Speech:
Poslankyně Jana Pastuchová:: Děkuji, paní místopředsedkyně. Vážené kolegyně, vážení kolegové, krátce se tady trošku připojím k paní místopředsedkyni Richterové ohledně pozměňovacího návrhu kolegyně Šafránkové, vaším prostřednictvím, a to je B1 a B2 ohledně doplnění možnosti úřadu práce, aby vyzval člena domácnosti, který nepracuje dlouho, aby šel na přezkoumání svého zdravotního stavu, na Institut posuzování zdravotního stavu.
Asi už několikrát jsem tady říkala, že já, abych se neztratila s tou medicínou, ty posudky dělám na nějaký malý úvazek, a všichni víme, a pan ministr musí vědět taky, že posuzování zdravotního stavu se dělá, pokud jde o dávku. O dávku! Potvrzení o tom, že nezaměstnaný nebo klient na Úřadu práce nemůže pracovat, vydává lékař, tedy zdravotnictví, a vydává to proto, že tím potvrzuje, že ten klient si nemůže na úřad práce dojít a komunikovat tam. A já se ptám, když dva roky nemůže klient dojít na úřad práce a komunikovat tam, jestli jeho lékař, který mu ta potvrzení vydává, jestli mu na tom není něco podivného, že ten klient dva roky nemůže dojít na úřad práce, a ptám se, jaký to bude mít význam, když teď vyšleme toho klienta, nebo úřad práce vyzve, že ten klient si dojde, nebo se dá posoudit Institutu, takže ten Institut si vyžádá dva roky dokumentace toho nezaměstnaného, zdravotnické dokumentace... (Poslanci se baví mezi sebou, v sále je trvalý hluk.)

