File: s134017.htm
Anchor: r2
Date: 34. schůze, 26. března 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Já už jsem to tady říkal opakovaně, ale protože tady znovu to téma bylo naneseno... Mě by zajímalo, jestli je tady někdy v minulosti nějaký příklad - a myslím si, že není - nějakého ministerstva, které by dokázalo k tak složité materii mít kalkulačku před ukončeným legislativním procesem, před ukončeným třetím čtením. Když před asi dvaceti minutami jsme teprve doschvalovali předchozí klíčový tisk, tak nevím, jak bych tu kalkulačku se svými kolegy měl programovat, na které varianty pozměňovacích návrhů, které tady byly dodány.
Kdo si přečetl důvodovou zprávu - která je velmi rozsáhlá, jedna z nejpodrobnějších, jakou jsem já za jedenáct let jakožto poslanec viděl - tak vidím, kam směřují ty dopady, komu lze očekávat, že podpora naroste, komu se naopak sníží, s vysvětlením, proč třeba i u některých domácností zvyšujeme podporu z hlediska zranitelnosti, proč u některých ji naopak snižujeme.
Prostě není v našich kapacitách a silách, dokud není dokončen legislativní proces, minimálně třetí čtení, dělat návrh nějaké kalkulačky, která by následně byla vypovídající opravdu pro všechny souvislosti té dávky. Tolik znovu opakovaně na vysvětlenou. Děkuju.

