File: s134098.htm
Anchor: r10
Date: 34. schůze, 26. března 2025
Speaker: Poslankyně Lenka Knechtová

Speech:
Poslankyně Lenka Knechtová:: Pane místopředsedo, děkuji za slovo. Já bych navázala na pana kolegu Vomáčku. No, to je právě ono, to je ten střet zájmů. Někteří jsme tady starostové, kdyby tady bylo víc ředitelů škol, tak tady budou vystupovat ředitelé škol, protože taky mají svůj úhel pohledu, a proto si myslím, že vznikla strategie 2030+. Bohužel teď si ji trošku Ministerstvo školství vykládá jinak než tak, jak jsme to viděli, když se ta strategie schvalovala a byla průřezová. A proto si myslím, že by neměly tyhle věci probíhat pozměňovacími návrhy, ale měly by být na základě jasného podkladu z Ministerstva školství, který je prodiskutován nejenom se starosty, řediteli škol, ale i s veřejností, protože nepedagogové jsou taky zaměstnanci, mají taky řeknu určitá svá práva a názory, a pak bychom o těch věcech měli jednat. Ale tohle to je prostě, jak bylo řečeno na konci volebního období, bez nějakého řádného projednání a podkladu. Děkuji.

