File: s134117.htm
Anchor: r7
Date: 34. schůze, 26. března 2025
Speaker: Poslanec Marek Benda

Speech:
Poslanec Marek Benda:: Já jsem jenom chtěl zareagovat na ctěnou kolegyni. Paní předsedající zcela správně učinila, že ukončila projednávání třetího čtení, rozpravy ve třetím čtení, ve 14 hodin. Jestli je zájem v té rozpravě pokračovat, já myslím, že my jsme všichni připraveni tady být, a klidně teď navrhnu, abychom pokračovali rozpravu ve třetím čtení až do dnešních večerních hodin. Jestli je takový zájem, paní kolegyně, tak to klidně udělám. Ale jinak si myslím, že se o přerušení schůze samozřejmě může hlasovat i za situace, že bod byl přerušen, protože uplynulo 14 hodin.

