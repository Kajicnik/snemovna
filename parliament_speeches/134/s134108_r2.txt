File: s134108.htm
Anchor: r2
Date: 34. schůze, 26. března 2025
Speaker: Poslanec Jan Berki

Speech:
Poslanec Jan Berki:: Opět si dovolím, vaším prostřednictvím, fakticky upozornit svého kolegu na to, které věci tam v těch pozměňovacích návrzích skutečně jsou. Jednak je tam aktualizace školské právnické osoby, která přesně umožňuje jistou individualizaci jednotlivých organizačních jednotek, zároveň slučování u škol pod 180 žáků je ale pouze u jednoho zřizovatele. Pokud zřizovatel má pouze jednu školu, pak se ho to netýká a nemusí s ničím slučovat. A co se týká podpory škol, které pracují s žáky z řekněme problematického prostředí, kvůli tomu je tam ta indexace.

