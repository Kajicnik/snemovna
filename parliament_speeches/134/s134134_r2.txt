File: s134134.htm
Anchor: r2
Date: 34. schůze, 26. března 2025
Speaker: Poslanec Jan Berki

Speech:
Poslanec Jan Berki:: Děkuju. Já jsem to chtěl jenom trošinku uklidnit, ale on díky svému hlasu už to uklidnil předřečník. Já ty obavy vnímám, proto jsem se snažil celou dobu na ně reagovat a odpovídat. Já si to vykládám tak, že to, že nevěnujeme pozornost těm věcem, které jsou tam bezesporu pozitivní, tak jsou bezesporu pozitivní. To znamená, předpokládám, že budou podpořeny napříč Poslaneckou sněmovnu.
Dovolím si jen reagovat na jednu věc, vaším prostřednictvím, a to je ta otázka, že vidí skrze ředitele. Teď se obracím na kolegyni Berkovcovou, protože my říkáme, že stát vidí skrze ředitele. Skrze ředitele bude pořád vidět, ale dle mého názoru skrze něj bude pořád lépe vidět zřizovatel, který je ve stejné obci, který má znalost toho prostředí, než ten stát. To je ten rozdíl.

