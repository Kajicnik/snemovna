File: s134135.htm
Anchor: r1
Date: 34. schůze, 26. března 2025
Speaker: Poslankyně Věra Adámková

Speech:
Poslankyně Věra Adámková:: Děkuji, paní místopředsedkyně. Já bych uvedla na závěr několik takových základních věcí, které jednoznačně zklidní všechno, a to jsou zejména ty terénní dotazy. Já říkám znovu, tady o mě jako osobu vůbec nejde. To je znovu dotaz, který padl dneska ráno: Proč vláda soustavně porušuje zákon tím, že pedagogové nemají těch 130 procent průměrné mzdy? Prosím, rozptylte to. Buď je mají, nebo nemají. Ten dotaz prostě takovýto padl.
Za další, samozřejmě ti nepedagogičtí pracovníci jsou velmi důležití. Opět ti zřizovatelé, zejména menší, mají strach, že prostě ty peníze odpovídající nedostanou. Stačí říct naprosto jednoznačně: Dostanou, bude tam tolik a o tolik přidáno. Není s tím opět žádný problém.
Co se týče té obavy, že budou dostávat peníze jenom na nějakou tu základní sumu hodin, která je, nikoliv na to, co by bylo potřeba, prosím opět jednoduchou odpověď. Tady není vůbec o ničem.
Čili ty dotazy se tady opakují, protože jste nedokázali odpovědět! Děkuji.

