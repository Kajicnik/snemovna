File: s134033.htm
Anchor: r4
Date: 34. schůze, 26. března 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Taktéž děkuji. Já se tu připravuji také trošičku potom na delší řeč. On se možná nikdo z mých ctěných kolegyň a kolegů v tom moc neorientuje, protože ono se vlastně jedná fundamentálně už o třetí přepracovanou verzi, která nám je předkládána. Vlastně i to, co bylo teď v tuto chvíli předloženo, je opravdu velmi chaotické. Něco se schvalovalo a není možné, aby se něco schvalovalo takhle chaoticky, s takovým velkým dopadem na jednotlivá území, na municipality, jak to vnímáme my. Já tady slyším od vás, pane ministře, jenom celou řadu různých proklamací. To znamená, za mě - za prvé - vznikne prohloubení problematiky vyloučených lokalit. Podle mě tady nebudeme řešit jejich snížení, ale naopak zvýšení jejich počtu, což už diametrálně v tuto chvíli roste rok od roku. To víme i statisticky.
Vy jste tady teď říkal, že tento zákon má za cíl snížit bytovou nouzi v průběhu deseti let o 30 procent. To je skutečně taková proklamace do budoucna, že za deset let se sníží bytová nouze o 30 procent. Tomu nerozumím, to bych chtěl prosím vysvětlit nějak konkrétně, úplně stejně jako větu, že zákon je rozpočtově pozitivní. Můžete uvést tedy nějaký konkrétní příklad rozpočtové pozitivity potom třeba v dopadu na rodinu, že bude tedy bydlet někde jinde, že jí dáme nějaký byt a tak dále? Já si myslím, že vůbec nevíte a nerozumíte tomu, s jakými rodinami tady v tomto zákonu operujete, v jakých vyloučených lokalitách oni bydlí, proč tam hlavně bydlí a jak tam funguje sociální práce, která je tak strašně těžkopádná v těch lokalitách, že je velmi komplikované s těmi lidmi pracovat nejen třeba na základních rodičovských kompetencích, natož je přestěhovat.

