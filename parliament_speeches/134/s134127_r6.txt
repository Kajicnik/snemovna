File: s134127.htm
Anchor: r6
Date: 34. schůze, 26. března 2025
Speaker: Poslanec Jan Berki

Speech:
Poslanec Jan Berki:: Děkuju. Já jsem šel původně, vaším prostřednictvím, reagovat na jinou kolegyni, ale to, co jste teď řekla, není pravda. Já jsem minimálně ve svém proslovu říkal tři věci, které se na základě těch diskusí změnily, a možná to nebylo pod nějakým mediálním nasvětlením, ale prostě není to tak, jak říkáte. Je mi to líto, ale musím toto konstatovat.
A původně, co jsem chtěl reagovat na vás, paní kolegyně, prostřednictvím paní místopředsedkyně, i na státní úrovni je to konkurent. Prostě v tomhle bohužel to je vždycky tak, že ten balík peněz se rozděluje mezi nějaké priority, a jediné, v čem se my neshodneme, je, jestli v tuhle chvíli to má být už na úrovni státu, to dohadování, anebo jestli to má být nějaká diskuse na regionální úrovni, a vzhledem k tomu, že jsem zastáncem subsidiarity, tak tady si myslím, že to dává smysl spíše na té úrovni regionální. Zároveň s tím, a to jsem říkal už předtím, že RUD je v tomhle vlastně z mého pohledu jistější.
A druhá věc byla k financování toho vybavení. To je dlouhodobý problém, který všichni víme, že ve školství je, že většina vybavení se za poslední roky financovala z operačních projektů. Ale teď bez ohledu na to, kdo v té vládě byl, prostě téměř nikdo do toho peníze jako nedával a vždycky - a to teď řeknu úplně natvrdo - se vymýšlely inovace jenom proto, aby se to mohlo financovat z operačních projektů. A to já považuju za bohužel už systémovou chybu.

