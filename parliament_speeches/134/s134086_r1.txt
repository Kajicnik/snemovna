File: s134086.htm
Anchor: r1
Date: 34. schůze, 26. března 2025
Speaker: Poslanec Jakub Michálek

Speech:
Poslanec Jakub Michálek:: Děkuju za slovo. Jenom velmi krátce, v jedné minutě. Co se tady stalo? My jsme právě - respektive hlasy ANO a ODS se vypustil zásadní mechanismus, aby v návrzích bylo uvedeno, pod vlivem jakých lobbistů byly připraveny. Nehlasovala pro to velká část vládní koalice, nehlasovali pro to Piráti, a je to opravdu teda síla, protože ten výbor návrh nedoporučil, a přesto tady se stanoviskem pana ministra Blažka prošel, takže samozřejmě to výrazně oslabí ten zákon o lobbování v praxi.
To jenom aby všichni viděli, jak to bude prakticky fungovat, až si budou lidi stěžovat, že ten zákon funguje polovičatě.

