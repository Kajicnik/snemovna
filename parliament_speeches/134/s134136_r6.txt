File: s134136.htm
Anchor: r6
Date: 34. schůze, 26. března 2025
Speaker: Poslanec Matěj Ondřej Havel

Speech:
Poslanec Matěj Ondřej Havel:: Děkuji za slovo, vážený pane místopředsedo. Vážené kolegyně, vážení kolegové, já vás tedy seznámím s procedurou, tak jak ji navrhl garanční výbor na své 49. schůzi ze dne 19. února letošního roku. Pro vás všechny je k nalezení jako sněmovní tisk 829/4. Procedura je bohužel velmi složitá:
(1.) nejprve tedy budeme hlasovat o návrhu paní poslankyně Berkovcové k legislativně technické úpravě B1 u A.III, což je posunutí účinnosti z 1. ledna 2026 na 1. ledna 2027;
dále budeme hlasovat o legislativně technických úpravách přednesených v rozpravě ve třetím čtení - A, B a C - podaných podle § 95 odst. 2 zákona o jednacím řádu Poslanecké sněmovny - a to samostatně A, samostatně B a samostatně C;
bude-li schválen pozměňovací návrh paní poslankyně Berkovcové, potom tedy bez B1 účinnost A.III, to bylo původně 1. 1. 2026, tedy hlasování A, změna účinnosti, to je na toho 1. 1. 2026;
potom hlasování B, nepedagogických pracovníků, to jsou legislativně technické úpravy právě u tématu přesunu nepedagogické práce; bude-li schválen pozměňovací návrh paní kolegyně Berkovcové, potom bez B1 účinnost A.III, 1. 1. 2026;
následně budeme hlasovat C, což jsou další legislativně technické úpravy;
dále budeme hlasovat o technické chybě v proceduře, kde je nyní uvedeno H 5063, což je nesprávně a správně má být H 5863;
následně budeme hlasovat jednotlivé pozměňovací návrhy schválené garančním výborem a předložené ve druhém čtení, což je sněmovní tisk 829/3 v pořadí:
(2.) K 6114, což je návrh pana poslance Cogana, který upravuje A.III, financování nepedagogů a středisek volného času;
(3.) následně C 6099, což je návrh pana poslance Michálka, který odkládá účinnost financování nepedagogických pracovníků, upravuje tedy A.III;
(4.) následně budeme hlasovat samotný výborový návrh A.III, což je převod financování nepedagogů, bude-li A.III přijat, jsou nehlasovatelné B 6060, varianta II; B 6063, varianta II; D 6066, varianta II; D 6091, varianta II; D 6095, varianta II; B 6065, novelizační bod 106 v bodě 1; nebude-li A.III přijat, jsou nehlasovatelné B 6060, varianta I; B 6063, varianta I; D 6066, varianta I; D 6091, varianta I; D 6095, varianta I. ***
