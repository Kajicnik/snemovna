File: s134008.htm
Anchor: r2
Date: 34. schůze, 26. března 2025
Speaker: Poslanec Patrik Nacher

Speech:
Poslanec Patrik Nacher:: Ano, děkuji. Já bych chtěl využít faktické a toho, že se tady ministři vyměnili, protože jsem takhle vyzval Marka Výborného, jestli by k těm našim pozměňovacím návrhům něco nesdělil, ale Marek Výborný mezitím odešel, tak jestli by pan ministr Marian Jurečka k tomu něco neřekl. Jde o ty pozměňovací návrhy, které se týkají výpočtu dávky u srážek v exekuci a insolvenci. Bavili jsme se o tom ve druhém čtení.
Já jsem tady po dobu vaší nepřítomnosti, pane ministře, vysvětloval princip, že nám jde o motivaci lidí, aby přiznávali příjmy a nebyli vlastně trestáni tím, že se to vypočítává z jejich příjmů, které dostávají oficiálně, nikoliv z reálného příjmu, který jim skončí po té srážce.
My s kolegyní Šafránkovou, která sedí vedle vás po pravici, tam máme tři pozměňovací návrhy. Dva se týkají insolvence a jeden exekuce, tak jestli by pan ministr k tomu mohl něco sdělit, protože si myslím, že to je docela zásadní pro ty lidi. Děkuji. ***
