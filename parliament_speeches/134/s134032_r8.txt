File: s134032.htm
Anchor: r8
Date: 34. schůze, 26. března 2025
Speaker: Poslankyně Eva Fialová

Speech:
Poslankyně Eva Fialová:: Budu mít možná takovou jako rýpavou vůči panu ministrovi. Mě by zajímalo, jak pomůže lidem, kterým vy říkáte, že bydlí, že jsou nuceni bydlet v nevyhovujících podmínkách. Ano, já to přiznávám, jsou někteří v těch nevyhovujících podmínkách, ale jak jim pomůže to, že budou zavedeni v evidenci - jenom vedeni v evidenci bez toho, aniž bychom měli ty byty, kam je budeme moct umístit, které nebudeme mít? Prostě tady fakt hrajeme se snem a ti lidi budou dál bydlet v těch nevyhovujících podmínkách a na ubytovnách, kde jsou někde vykořisťovaní, ale to tento zákon opravdu nevyřeší. To, že budeme mít evidenci osob, kteří žijí v nevyhovujících podmínkách, budou tam nuceni žít dál, protože my nebudeme mít fyzicky ten byt, kam je přestěhovat, to je holá realita. Tak neříkejte, že jim pomůže. Jak to pomůže těm lidem, že budou vedení v evidenci? To nemyslíte vážně, tohle! ***
