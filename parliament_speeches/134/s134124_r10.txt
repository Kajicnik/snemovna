File: s134124.htm
Anchor: r10
Date: 34. schůze, 26. března 2025
Speaker: Poslankyně Jana Hanzlíková

Speech:
Poslankyně Jana Hanzlíková:: Děkuji za slovo, paní předsedající. Také zareaguji na pana poslance Berkiho, vaším prostřednictvím, a děkuji za to, že takhle vystoupil a měl snahu - určitě tedy jsem tam viděla tu snahu - vysvětlit nám, že považuje ten návrh za systémový i s nějakou vizí, ale mě tedy opravdu v tom nepřesvědčil, právě naopak. Ta vize, pokud by tam skutečně byla, tak pak nechápu, že velké systémové věci jste řešili pozměňovacími návrhy. Pokud má někdo nějakou vizi a chce řešit něco systémově, tak za mě je potřeba, aby tak šel už ten původní návrh, který projde všemi připomínkovými místy a skutečně bude projednáván s odbornými asociacemi. ***
