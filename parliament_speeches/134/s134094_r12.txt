File: s134094.htm
Anchor: r12
Date: 34. schůze, 26. března 2025
Speaker: Poslanec Zdeněk Kettner

Speech:
Poslanec Zdeněk Kettner:: Děkuji za slovo. Už na základní škole je předmět, kterému se říká finanční gramotnost, kde se děti učí, že by si neměly kupovat, na co nemají, a tak dále, že by si měly udělat nějaký finanční plán, finanční rozvrh, a já se tady dozvídám, že my tady chceme něco nějak financovat, a jediné, čím je to pokryté, je jakýmsi slibem, že ty finance se objeví. Nemělo by to být náhodou obráceně? Nemělo by to na základě finanční gramotnosti, která se učí už základní škole, nejdřív si zjistit, zajistit ty peníze, a pak teprve tento projekt rozjet? Děkuji.

