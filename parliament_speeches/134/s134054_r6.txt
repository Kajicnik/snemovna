File: s134054.htm
Anchor: r6
Date: 34. schůze, 26. března 2025
Speaker: Poslankyně Eva Fialová

Speech:
Poslankyně Eva Fialová:: Já vám moc děkuji za slovo. Jsem myslela, že dneska rozpravu ukončíme, ale asi to není možné, protože já už jsem se pak neúčastnila dalších faktických poznámek, ač bych toho měla hodně, po tom pokusu víceméně přerušit projednávání tohoto bodu, tak to mě vede k tomu, že se opravdu navzájem nechápeme a malinko máme všichni pocit, že se bavíme o nějaké obavě, co se nám může stát v těch vyloučených regionech - protože proč jsem dávala ten návrh do Mojžíře? Mojžíř byl dřív také normální sídliště a jeho vybydlování a stav se stal postupným faktem. Nejprve jednou rodinou, pak druhou, pak třetí a takto dále, ale já asi v tom možná budu pokračovat až v následující den, kdy se k tomuto návrhu budeme vracet.
Ale díky tomu nepochopení a obavám, které tady vedeme, tak bych vás ráda, a opravňuje mě to právě ve třetím čtení, načíst další alternativní návrh legislativně technické, kde bych ráda navrhla odložení účinnosti tohoto zákona až k 1. 1. 2027 kromě těch čtyř paragrafů, a protože to musím přečíst, jak přesně ta legislativní změna bude znít, tak to dávám, že v § 142 účinnost zní, že "Tento zákon nabývá účinnosti dnem 1. ledna 2027 s výjimkou § 115 a 116 a 120, které nabývají účinnosti 15. dnem po jeho vyhlášení." A je to alternativní návrh k legislativně technické, kterou jsem zde přednášela jako zpravodaj, kde těch 15 dnů je opravdu dohodnuto u těch tří paragrafů s Ministerstvem pro místní rozvoj, protože si myslím, že je potřeba celý zákon odsunout, aby se mohl případně poupravit, protože jak jsem pochopila, není vůle vrátit návrh do druhého čtení a případně ještě některé věci poupravit.
Ta diskuse, která se tady vede, byla opravdu celou dobu věcná a my víceméně míříme na to, abychom ukazovali na problémy, které to v praxi může způsobovat. ***
