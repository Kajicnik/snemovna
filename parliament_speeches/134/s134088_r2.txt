File: s134088.htm
Anchor: r2
Date: 34. schůze, 26. března 2025
Speaker: Poslanec Andrej Babiš

Speech:
Poslanec Andrej Babiš:: Takže dobré ráno, vážení spoluobčané. Doufám, že jste sledovali vystoupení pana Bartoše.
Já bych chtěl poděkovat všem našim předkům, že nám postavili metro. Já jsem dneska ráno jel metrem - proč? (Pobavení v sále.) Protože Piráti nejenom zničili všechno stavební řízení, ale zničili dopravu v Praze. Totální kolaps, z Průhonic to ukazovalo hodinu a půl. A co na to říct? Chápu to zoufalství Pirátů, oni bojují o těch 5 procent. Já myslím, že prokázali ve vládě tím, že zničili celé to stavební řízení, a je tam audit, který vykázal škodu 45 miliard, a hnutí ANO připravuje trestní oznámení na tyhle lidi, kteří tady vystupují, kteří jsou absolutně nekompetentní a kteří šli do politiky jenom proto, aby měli ta koryta. A když vás staňáci vykroužkovali, tak ta koryta jste poskytli všem vašim kolegům. No, tak byli jste ve vládě, teďka tady vystupujete, nevím jako - prosím vás, zkuste jiný program než Antibabiše. Vy jste tady způsobil miliardové škody, Agrofert odvedl za posledních dvacet let 60 miliard do veřejných rozpočtů. Já jsem přinesl z Bruselu 42 miliard navíc, a ještě Nadace Agrofertu završí miliardu potřebným, takže můj účet plus, naší země, je 103 miliard, váš účet jsou jenom miliardové škody, nekompetence. A já pevně věřím, že tahle vaše parta se už do Sněmovny nedostane. To by bylo to nejlepší pro naši zemi. Děkuju. (Potlesk z řad poslanců hnutí ANO.)

