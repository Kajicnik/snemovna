File: s129057.htm
Anchor: r7
Date: 29. schůze, 12. února 2025
Speaker: Poslanec Miroslav Samaš

Speech:
Poslanec Miroslav Samaš:: Děkuju moc, paní předsedající. Já trošku možná odlehčím. Je sice hezké, že si pořídíte nějaký chytrý telefon nebo máte televizi, ale přesto i doma (je) nemůžete používat. Víte proč? Protože nemáme stoprocentní pokrytí televizním signálem na celém území státu, nemáte stoprocentní pokrytí telefonním operátorem na celém území státu, takže sice máte tahle chytrá zařízení, ale přesto jsou vám k ničemu, takže pokud byste potom chtěli sledovat Českou televizi nebo jakoukoliv jinou televizi, tak budete muset investovat nemalé částky do toho, abyste si zajistili nějaký signál, ať už přes nějakého wifiposkytovatele, nebo přes satelit, ale proč bychom to měli dělat? K čemu? To není jenom to místo, kde zrovna já bydlím. To je můj osobní příklad, ale věřte tomu, že těch míst je na našem území docela dost. Tady bychom se spíš měli zamyslet nad tím, jak dostat ten signál do tady těch míst a pokrýt celé území. To je na zamyšlenou. Děkuju.

