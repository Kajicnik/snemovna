File: s129058.htm
Anchor: r8
Date: 29. schůze, 12. února 2025
Speaker: Poslanec Ondřej Babka

Speech:
Poslanec Ondřej Babka:: Děkuju za slovo. Já musím reagovat ještě na předchozí vystoupení pana ministra, protože... Pane ministře, vy tedy tisíckrát můžete říct, že je lež, že nezavádíte novou daň, ale my to prostě budeme říkat, protože to je fakt. Ať už budeme říkat, že to je daň z internetu, protože rozšiřujete okruh plátců na mobilní telefony, ať už budeme říkat, že to je daň ze zaměstnanců, protože nově ty firmy, které nikdy neplatily koncesionářské poplatky, protože neměly přístroje, tak je nově budou platit a budou to v nemalých částkách. V prvních letech to bude až 250 000 ročně. Tak to prostě je nová daň jak pro firmy, tak pro jednotlivce.
Pak bych se ještě rád zastavil u jednoho podstatného problému a to je částka, která tak v průběhu se mění, to znamená, kolik bude nových poplatníků, kolik se nově vybere peněz pro Český rozhlas a Českou televizi. Dneska tady zaznělo z úst pana Laciny, že to bude nějakých 12 až 16 procent rozpočtu. To by mě možná zajímalo, co to je za čísla, protože v průběhu projednávání se ta čísla různě mění. Já opravdu si myslím, že důvodně vás podezírám z toho, že záměrně ta čísla snižujete, abyste se právě nedostali nad tu dvacetiprocentní hranici, která je důležitá pro notifikaci Evropské komise, protože ve chvíli, kdy dochází ke strukturální změně výběru poplatku, případně (jde?) o nedovolenou podporu, která bude právě přesahovat 20 procent výběru, tak v tu chvíli notifikace Evropské komise by byla nutná. ***
