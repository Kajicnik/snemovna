File: s129047.htm
Anchor: r12
Date: 29. schůze, 12. února 2025
Speaker: Poslanec Patrik Nacher

Speech:
Poslanec Patrik Nacher:: Tak děkuji, pane místopředsedo. Já bych chtěl říct jeden základní popis, aby to tady nezapadlo. My u tohohletoho zákonu přiznáváme, že to obstruujeme, ale obstruujeme podle zákona. Jednací řád je zákon. Vy se naproti tomu bráníte a porušujete ten jednací řád. V tom je rozdíl, rozumíme si? Dá se obstruovat a přitom porušovat zákon. My obstruujeme a neporušujeme zákon, a pokud ano, tak nám řekněte, jakou pasáž. To je první věc.
Druhá, já jsem chtěl jenom poprosit - já jsem to úplně nezachytil jako předseda výboru - jak pana ministra, tak pana zpravodaje, jestli by pak mohli vystoupit, protože oba dva mají přednostní právo, a neříkali to v rychlosti v té faktické. To znamená, teďka dojedou faktické poznámky, pak jsou přednostní práva. Nevím, viděl jsem tam Alenu Schillerovou, Tomia Okamuru, pak jdu já se stanoviskem klubu, ale když krátce - klidně pustím před sebe - ty věci - tady pány kolegy - aby to fakt mělo už potom nějaký důstojný průběh, protože ve faktické poznámce se nedá zachytit legislativně technická. To už mně třeba skoro přijde, že to už je třeba na hraně jednacího řádu, protože ta faktická má navazovat na tu debatu. Já teďka na ni navazuju, to je ta faktická, ne že bych teďka tady začal číst tamhle poznámky z výboru, které se týkají té samotné věci, takže o to bych chtěl poprosit. Děkuju. (Potlesk z lavic hnutí ANO.)

