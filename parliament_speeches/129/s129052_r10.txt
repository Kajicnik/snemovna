File: s129052.htm
Anchor: r10
Date: 29. schůze, 12. února 2025
Speaker: Poslanec Patrik Nacher

Speech:
Poslanec Patrik Nacher:: Takže to bude takový nekonečný příběh faktických poznámek. Já bych chtěl k těm lžím, tak když už tady se přichytáváme u lží, tak úplně nejzákladnější lež, vaše, všech - teď to naposled řekl pan poslanec Lacina a on to občas řekne i pan ministr, ministr myslím teďka tebe (Ukazuje na ministra Baxu.) - že když je to placeno ze státního rozpočtu, že to je státní nebo provládní televize. To je lež, protože tím říkáte, že v osmnácti zemích - nebo v sedmnácti nebo v kolika - v Evropské unii je provládní televize. To není pravda. To znamená, platí-li teze, že se ve spoustě věcech inspirujete na západ od našich hranic, proč to najednou neplatí tady? Protože se vám to nehodí!
Já vám nabídnu jiný úhel pohledu. Za mě je provládní televize v této chvíli, protože vláda přichází se zvýšením koncesionářského poplatku... My se tomu bráníme a to je normální pozice nějaká. To není povinnost vám to tady schválit. Jinými slovy, když navrhujete zvýšení toho poplatku, tak vám samozřejmě ta média jdou logicky úplně na ruku, úplně jednoznačně. Já mám ta čísla - a já to mám v té své řeči dokladované - kolikrát pozitivně, negativně, nějak je zmíněna v Událostech současná koalice, a jak to bylo v předchozím volebním období. To jsou jasná čísla. To, že tady v krátké době dvě televize ukázaly dva rozdílné přístupy, kdy CNN Prima News pozvala premiéra a následně lídra opozice, zatímco Česká televize pozvala jenom premiéra a lídr opozice tam nikdy sám není, tedy teďka byl v dalším pořadu, to jsou jenom další důkazy toho (Předsedající: Čas, pane poslanče.), že to je provládní televize.

