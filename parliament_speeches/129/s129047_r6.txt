File: s129047.htm
Anchor: r6
Date: 29. schůze, 12. února 2025
Speaker: Poslanec Radek Rozvoral

Speech:
Poslanec Radek Rozvoral:: Děkuji za slovo, pane místopředsedo. Já bych chtěl, vaším prostřednictvím, reagovat na Marka Bendu, který tady u mikrofonu nějakým způsobem komentoval přednostní práva ohledně... před otevřením rozpravy. Naši dva poslanci - a možná ještě další - jak předseda Tomio Okamura, tak předseda klubu Radim Fiala byli dneska ráno přihlášení před otevřením rozpravy a my jsme se nedožadovali, aby dostali slovo až po panu ministrovi, ale před panem ministrem. Taková tradice tady je, vždycky byla, takže paní předsedkyně Poslanecké sněmovny opět ohnula a porušila jednací řád Sněmovny. Děkuju. (Potlesk z lavic hnutí SPD.)

