File: s129055.htm
Anchor: r3
Date: 29. schůze, 12. února 2025
Speaker: Poslanec Jan Jakob

Speech:
Poslanec Jan Jakob:: Děkuji. Mě mrzí, že kolegyně Schillerová zrovna odešla, protože chci mluvit o tom rozpočtu, reagovat na vás. Ano, ten mladý člověk rohlík sní, to ano, zkonzumuje, ale DPH v ceně rohlíku samozřejmě zaplatí, přispěje do státního rozpočtu. Mě by teda zajímalo... Když říkáte, že zrušíte poplatky, že lidi to platit nebudou, no, to je lež. Kdyby to byla položka ze státního rozpočtu, tak to budou platit a budou to platit úplně všichni. Co se stane potom? No, jsou dvě možnosti, první z nich je, že se o ty nemalé částky zvýší schodek státního rozpočtu, to asi pro vás není úplně potíž, anebo je druhá možnost, že zvýšíte daně některé, nějaké, nebo opravdu zavedete nové, na rozdíl od nás. To, že zvýšíte schodek, asi tím byste to vyřešili, tak to ale zaplatí kdo nejvíc? No, právě ta mladá generace, kterou se tady oháníte. Nebudu říkat, kolik nás stojí dneska dluhová služba.
Musím zareagovat i tady na tu diskusi ohledně demokracie, svobody. Samozřejmě že demokratická, svobodná společnost potřebuje nezávislá média, jednoznačně jsou naprosto klíčová pro svobodnou, demokratickou společnost a my jejich nezávislost jednoznačně posilujeme. Všechny nástroje, které jste představili, jdou zcela opačným směrem. Děkuju.

