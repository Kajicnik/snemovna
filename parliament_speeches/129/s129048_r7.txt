File: s129048.htm
Anchor: r7
Date: 29. schůze, 12. února 2025
Speaker: Poslanec Pavel Žáček

Speech:
Poslanec Pavel Žáček:: Děkuju za slovo. Já bych si tady dovolil interpretovat, jak jsem rozuměl tomu, co řekl pan poslanec Babiš vůči mému ctěnému kolegovi, primátorovi Prahy Slávkovi Svobodovi. "Jestli budete říkat něco, co se mi nelíbí, jestli si ze mě budete dělat srandu, jestli mě budete kritizovat, tak počkejte příště, co já s vámi udělám." Já to beru jako výhrůžku, jako absolutní výhrůžku a je dobře, že ji pan Babiš říká v předvolebním období, abychom věděli, co nás všechny čeká. Já si myslím, že bychom to všichni měli, jak jsme tady, i členové... kolegové z ANO, odmítnout. Toto se prostě nedělá. (Ministr Baxa a další tleskají.)

