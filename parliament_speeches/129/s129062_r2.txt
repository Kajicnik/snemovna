File: s129062.htm
Anchor: r2
Date: 29. schůze, 12. února 2025
Speaker: Poslanec Andrej Babiš

Speech:
Poslanec Andrej Babiš:: Vážení spoluobčané, dámy a pánové, chtěl bych pogratulovat panu premiérovi k navýšení platu o 19 000 korun.
Pane premiére, gratuluju. Dostanete navíc 19 000 korun, což je asi plat kuchařky nebo uklízečky tady na Praze 4. Ano, to jsou ti nepedagogičtí pracovníci, kterým vzala vláda v rozpočtu peníze a hodila to na obce a města. Já vůbec nechápu, pane premiére, že se nestydíte po tom, co jste říkal, že souhlasíte s vetem pana prezidenta. Souhlasíte s vetem pana prezidenta, to jste řekl veřejně, tady to mám: "Fiala souhlasí s Pavlovými výhradami k platům. Za veto může i opozice".
To si dělá srandu, pan premiér. Vážení spoluobčané, žijeme v době samozřejmě, kdy média nahrávají této vládě. Takové... Titulky ze včera: pan Kopecký z iDNESu: "Politici si zvýšili platy o 7 procent. Koalice přehlasovala Pavlovo veto". Fakt politici? iDNES. Politici? Kdyby si Babiš, což je absolutně nonsens, navýšil plat, tak je tady: "Babiš si navýšil plat", takový by byl titulek, ne? Dvojí metr Patrika Nachera. Všichni včera psali, že politici si zvýšili platy o 7 procent. Ne politici, tahle asociální vláda, která bere peníze lidem (Potlesk z řad opozice.) a nestydí se si nahrát další peníze.
Pane ministře (K ministru Baxovi.), vy dostanete o 13 500 korun měsíčně navíc. Nestydíte se? Jste v pohodě?
Kolik lidí v naší zemi nemá na to, aby si zaplatili nájmy nebo energie? Kolik? Mraky lidí. To je neuvěřitelné. Vysvětlete mi, jak je možné, že premiér této země řekne, že souhlasí s vetem a hlasuje pro navýšení svého platu o 19 000. Vždyť máte všechno zdarma, všechno máte zdarma: dopravu, jídlo, všechno máte zdarma, výlety do zahraničí. Výsledek vaší zahraniční politiky, kde jsme na smích celému světu.
Pane premiére, prosím vás, tak co se stalo? Proč jste včera hlasoval pro navýšení svého platu? Příští rok si dáte navíc 40 000.
Znovu opakuji: "S výhradami pana prezidenta v zásadě souhlasím. Řadu z nich jsem se v uplynulých měsících opakovaně veřejně vyjádřil." Jak? Já jsem to tady včera četl. Jenom lhal. Pan premiér si, vážení spoluobčané, navýšil plat, celá vláda si navýšila platy. Hlasoval, kdyby se aspoň zdržel, kdyby aspoň zahrál to divadlo, mohl to zarazit. Ty nesmysly, prosím vás, nevěřte jim ani slovo.
Samozřejmě zase redaktor České televize se ptá našeho, už nevím, kdo tam byl: "A co navrhujete? Vždyť jste nic nenavrhli." No, navrhujeme, určitě bychom navrhli na těch pět let zmrazení platů, například že by poslanec měl jeden plat, že by neměl náhrady, že by expertné bylo na klub. Pojďme se o tom bavit. Nikdy jste nechtěli. Proč? No protože zkrátka vy chcete peníze pro sebe a chcete, aby to zaplatili lidi. Je to neuvěřitelné, ten redaktor, co se... My vždycky navrhujeme. My jsme totiž ty platy zmrazili v září 2021 a vy jste podvedli tehdy ty lidi - Vy jste říkali: Jo, my s tím souhlasíme. - protože jste věděli, že součást vaší nové totality, Senát, to shodí ze stolu. Stále podvádíte lidi a máme premiéra, který neustále lže.
Já bych chtěl jenom říct, že bylo by fajn, ti, kteří byli proti navýšení platů, aby to navýšení - protože ano, i poslanci dostanou 7 100 korun měsíčně asi za devět měsíců - dali na charitu. Bylo by to takové fajn gesto. Vy, kteří mi píšete, ano, já to dávám. Už je to 44 milionů, co jsem vstoupil do politiky a všechny příjmy jsem posílal a posílám samoživitelkám. Tahle vláda a tenhle premiér se nestydí hlasovat pro navýšení svého platu. Fakt skandální, neuvěřitelné.
Ta média... Politici (Ukazuje materiál.), proč píšete politici? Proč mluvíte o politicích? Máte říkat: Fialova parta si navýšila platy. My jsme byli zásadně proti a dalo se to zmrazit. Ty lži opakované, že se to ne... No, za pět let bychom to nevyřešili? Já vám řeknu svůj návrh, když budete chtít, vážená média, ale vy nechcete, protože jdete jenom na ruku této vládě. No, ráno jsem byl totálně dojat tím, že na jednom kanálu televize citovali pana premiéra ohledně obrany, citovali jeho sítě.
Pane ministře (K ministru Baxovi.), ráno jsem se velice pobavil. Tady čtu, tweet Miroslav Singer. Vy jste na ten tweet "Kultura je pro naši vládu skutečnou prioritou. A nejen na papíře." - To jste pobavil snad všechny. - dostal na 6 a půl tisíce zhlédnutí 13 lajků. To je, co? Třináct lajků jste dostal. To není bůhví co, co? Já jsem na dubajskou čokoládu měl 3 247 000 zhlédnutí a 96 000 lajků. Lepší trošku, ne? A ještě máte peníze na to, ještě za naše peníze děláte propagandu, co?
Takže zkuste nám říct, co jste udělal s tou kulturou. Kde je ta Nová scéna, kterou jsme vám připravili? Kde je Národní galerie, kam jsem vzal Macrona na francouzskou sbírku? Kde je to muzeum totality, co jsem vám připravil v Uherském Hradišti? Co jste udělali? My jsme zrekonstruovali Národní muzeum, Státní operu, Císařské lázně jsme vám připravili, Invalidovnu a tak dále. Co jste udělal? Proč to vůbec dáváte na sítě?
Máte dobrý pocit z toho navýšení platů? Fakt jste v pohodě? Fakt tomu nerozumím, co vy jste za lidi. Já to nechápu.
Potom nás pan premiér strašně pobavil o tom tweetu, tady ho mám: "Přemýšlím, jak s opozicí mluvit. Slyšel jsem ty výroky, že 3 procenta na obranu ne. To považuji za mimořádně neodpovědné, protože starat se o vlastní obranu by mělo být úplně automatické a měla by na tom být shoda napříč politickým spektrem."
Ano, pane premiére, znovu vám ukážu ten graf (Ukazuje materiál.), tady byla ODS, 2006, 61 miliard na obranu. Jak jste nám to předali v roce 2014? (Bylo to) 41, takže o 22 miliard méně. Vždy jste obranu škrtali a my jsme to převzali, když bylo 41 miliard, a dotáhli to na 90 miliard, pane premiére, 90.
No, a ráno na televizi se nezeptali, že: Pane premiére, můžete nám odpovědět na otázku, proč minulý rok odešlo z armády 1 450 vojáků? ***
