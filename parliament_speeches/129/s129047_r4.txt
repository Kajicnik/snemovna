File: s129047.htm
Anchor: r4
Date: 29. schůze, 12. února 2025
Speaker: Poslanec Andrej Babiš

Speech:
Poslanec Andrej Babiš:: Já bych, prostřednictvím vás, pane předsedající, se obrátil na pana primátora. Nevím, proč byl osobní, co jsem zapříčinil nebo co jsem řekl. Já jenom říkám, že vy tady stále sedíte. Když všichni odejdou, vy tady sedíte. Vy asi nemáte žádnou práci, ne? Vy jste primátor Prahy. Takže já nevím, proč jste na mě zaútočil. Ano, mám tenhle tik, protože mi jde košile z kalhot. (Popotahuje si sako.) My máme společné známé, pane primátore, z Dobříše. Já nejsem osobní, nechci být osobní, tak si to radši nechte. Je to zbytečné.
Víte, myslíte si, že jsem vás poškodil, že jsem vás pochválil? Vždyť Patrik mi říká, že ti vaši vás udávají. Sami ódéesáci chodí a vás udávají, že jste vybral za 600 000 kámošovi něco. Tak já to nemám zapotřebí. Já jsem se choval vždycky k vám slušně a já jsem jenom konstatoval, že když mluvím, že tady sedíte. Vůbec jsem... Myslel jsem, že budete reagovat na ty školy, které jste rozhodli... (Poslanec Svoboda nesouhlasí.) Ne, na to nebudete reagovat, protože vy jenom umíte urážet a tady něco říkáte o mém stavu.
Já o vás nechci mluvit, vy jste o deset let starší, nebudu vás hodnotit, i když bych mohl možná. Já jen chci říct, abyste si to nechal. Já se k vám chovám slušně zatím, ale není důvod mě napadat. Když jsem tady říkal něco o premiérovi, tak jste všichni tady běhali, tak si to laskavě nechte, si to nedovolujte, buďte tak laskav. Zatím se chovám k vám slušně. To je všechno.
Ještě jsem chtěl říct, když tady vystupoval pan... Proč jste tedy nevyjádřili tu hlubokou účast hlasováním? Proč jste se vlastně zdrželi? (Předsedající: Čas, pane poslanče.) Proč jste tady tleskali? Se můžete jenom stydět, pokrytci, nic jiného.

