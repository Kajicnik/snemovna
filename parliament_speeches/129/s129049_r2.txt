File: s129049.htm
Anchor: r2
Date: 29. schůze, 12. února 2025
Speaker: Poslanec Jan Jakob

Speech:
Poslanec Jan Jakob:: Děkuju. Já musím fakticky zareagovat na kolegu Babku. Projednáváme tento tisk ve třetím čtení pátý den. Je to tak. Podívejte se prosím, prostřednictvím pana předsedajícího, do nálezu Ústavního soudu. On jednání před otevřením bodu zahrnuje do úhrnu obstrukčních jednání. Notabene, hned na úvod první denu tohoto pultíku na stenozáznam jste to sami řekli a avizovali, že obstruujete, ústy vašeho pana předsedy, zaznělo to tady opakovaně. Takže jednáme jednoznačně pátý den.
Mně je to líto, já jsem to říkal už několikrát, je mi to líto. Já jsem se těšil na věcnou diskusi, argumentaci, zejména s kolegy z mediálního výboru, kteří se tematikou mediální legislativy skutečně zabývají. Taková diskuse má smysl. Pevně věřím, že se k ní ještě dostaneme, ale bohužel vaši předsedové, vaši kolegové s přednostním právem, vám ten prostor ubírají a rozhodně se počítá do doby projednávání.
Co se týká jednání na grémiu, víte, pane kolego, prostřednictvím pana předsedajícího, na dohodu, na konsenzus, musí být dvě strany. Nemůže jedna strana úplně ustoupit ve všem druhé, té opoziční. To pak není žádný konsenzus, to není žádná dohoda. Děkuju.

