File: s129051.htm
Anchor: r2
Date: 29. schůze, 12. února 2025
Speaker: Poslanec Lubomír Brož

Speech:
Poslanec Lubomír Brož:: Děkuji za slovo, pane předsedající. Vážené kolegyně, vážení kolegové, já bych si tady dovolil, protože se pravděpodobně už na moje vystoupení nedojde, jednu z věcí. Když tady kolegyně Berenika Peštová citovala stanovisko Ministerstva financí, tak já si dovolím využít stanovisko Hospodářské komory. Ta se základně kriticky vyjádřila k návrhu o tom, že zásadně odmítla "plošné zavedení rozhlasových a televizních poplatků na zařízení, která nejsou primárně určena k příjmu televizního nebo rozhlasového signálu. V případě rozšíření působnosti zákona i na zařízení, jež nejsou primárně určena ke sledování televize či poslechu rozhlasu" - a to jsou právě ty mobilní telefony, tablety nebo počítače - tak dokonce Hospodářská komora - já odcituji - napsala, že má "dojem, zda úmyslem zákonodárce není spíše skrytě uzákonit nový poplatek, daň za využívání internetu či daň z vlastnictví takových zařízení." S tímhletím názorem nelze než nesouhlasit (souhlasit?).
Tady se kýve na to, že jde o rozšíření poplatníků. Samozřejmě, ale tak férové je to... Když stejně chcete, aby to platil téměř každý. Já vím, že furt operujeme domácností a tak dále a tak dále, ale je to téměř každý. Většina evropských zemí už přechází k té platbě, ke státnímu rozpočtu, takže já vůbec nevím, proč o tomhletom nejste schopni diskutovat a tohleto pojmout, protože takhle to je.
Říkám, citoval jsem stanovisko Hospodářské komory. To není jen to, že vy tady říkáte: Z opozice zaznívá kritika. Ale ta kritika je podložená opravdu odbornými názory. Děkuju.

