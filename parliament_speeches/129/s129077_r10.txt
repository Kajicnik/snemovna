File: s129077.htm
Anchor: r10
Date: 29. schůze, 12. února 2025
Speaker: Poslanec Lubomír Brož

Speech:
Poslanec Lubomír Brož:: Děkuji za slovo, pane předsedající. Vážené kolegyně, vážení kolegové, já si dovolím reagovat na kolegy Lacinu a Letochu. Já jsem vůbec ani vystupovat teď nechtěl, ale to mě nadzvedlo. Takže jeden řekne, že mluvíme tady pět dnů, takže je to naprosto dostačující. Aha, takže kde je určené, že co nám stačí na projednávání čeho? Nějaký váš názor?
Na druhou stranu kolega Letocha řekne, že by o tom chtěl mluvit, že by to bylo prima ještě víc, ale že za to můžeme my jako opozice. My jako opozice jsme rozhodně nehlasovali utnutí debaty, kde vidím, že je přihlášeno 34 lidí - sám jsem tam přihlášený, nedostal jsem se ke slovu - takže neříkejte, že zase za to může opozice. To je vaše věčná mantra. Děkuju.

