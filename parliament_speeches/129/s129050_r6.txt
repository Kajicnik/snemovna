File: s129050.htm
Anchor: r6
Date: 29. schůze, 12. února 2025
Speaker: Poslanec Ondřej Babka

Speech:
Poslanec Ondřej Babka:: Děkuju za slovo. Dovolte mi prosím reagovat na slova pana ministra, který tady mluvil o tom, že osvobozují živnostníky od placení poplatků. Pan ministr se v tuhle chvíli tady tváří jako velký osvoboditel, ale neříká to B a to je právě ta nelogika. V tuhle chvíli jsou plátci opravdu z právnických osob ti, kteří ten přístroj mají, to znamená podle té definice - a teď typicky příklad právě kadeřnice, restaurace a tak dále - to znamená, tito lidé, tyto firmy poplatek odvádějí.
Vy nově tedy zavádíte zdanění firem od 25 zaměstnanců. Postupně to násobíte, to znamená, že některé firmy, ty největší, budou odvádět až 250 000 ročně, ale pozor, to jenom v prvním roce potom, až dojde k té indexaci, tak samozřejmě se to o desítky tisíc korun ročně - tento odvod za veřejnoprávní média - navýší. Bez jakéhokoliv vysvětlení, v té důvodové zprávě není žádné vysvětlení toho, proč k tomuto přistupujete, jaký je důvod toho, že zdaníte firmy. Jediné, co jsme slyšeli v prvním čtení, bylo, že to nějaká společenská odpovědnost firem. To bylo jediné vaše vysvětlení toho, proč nově zavádíte zdanění firem.
Další nelogika je... Už to tady padlo od mé kolegyně Bereniky Peštové, když tady mluvila právě o tom daňovém řádu. V tom, se přiznám, nejsem odborník, ale myslím si, že tady právě, kdyby se to toho týkalo, tak dochází k tomu dvojímu zdanění, protože ty firmy budou právě odvádět poplatek, protože v tom zákoně je to tak napsané, že to je za jednoho zaměstnance, tedy od toho počtu 25, že to je nějaký násobek poplatku, to znamená, že bude platit za ty zaměstnance, a to i za ty, kteří jsou poplatníky jako fyzické osoby.

