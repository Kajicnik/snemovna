File: s129084.htm
Anchor: r12
Date: 29. schůze, 12. února 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, paní předsedkyně. Co říct na závěr? Jste hrobaři České televize a Českého rozhlasu. Právě jste dosáhli přesného opaku toho, co jste zamýšleli. Vestavěná valorizace, kasírování domácností bez televize a rádia, kasírování firem, vysoké pokuty pro každého, kdo se nepodvolí.
Tuhle paseku po vás bude muset jakákoliv nová vláda uklidit a já slibuju, že když to bude naše vláda, tak to bude první věc, kterou po vás uklidíme!
Servilita, nekompetence a arogance, se kterou jste mediální novelu navzdory veřejnému mínění prosadili, se vrátí nejen vám, ale oběma médiím. Jste jako ten sluha, který se snažil tak usilovně zalíbit králi, až mu přeleštil trůn tak, že na něm uklouznul. Myslím, že na Kavčích horách a na Vinohradské mohou pěkně poděkovat. (Potlesk z lavic hnutí ANO 2011.)

