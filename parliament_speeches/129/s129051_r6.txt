File: s129051.htm
Anchor: r6
Date: 29. schůze, 12. února 2025
Speaker: Poslankyně Karla Maříková

Speech:
Poslankyně Karla Maříková:: Děkuji za slovo, pane místopředsedo. No, pana ministra tady nikde nevidím (Ministr Baxa na malou chvíli odešel mimo jednací sál, po chvilce přichází.), ale já nevím, proč by si paní poslankyně Peštová měla stěžovat panu Babišovi nebo panu Okamurovi. Oni tady jenom hájili lidi, kterým vy jste lhali, když pan ministr na festivalu ve Varech sliboval, že nebudete zvyšovat koncesionářské poplatky, ale vy lžete ráno, odpoledne i večer, možná těm svým slibům i věříte. Že vám není trapně. Koukám, že kopírujete pana Hladíka, že to máte asi nějakou chorobu v té vaší koalici.
No a abyste nutili lidi, aby platili za něco, co nevyužívají... Česká televize dávno není nezávislá a dokázala to krásně tím, že z veřejných peněz platí kampaň na podporu vašeho vládního zákona. To není nezávislá televize, to je vaše vládní televize! (Potlesk poslanců hnutí SPD.)

