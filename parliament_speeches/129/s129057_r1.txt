File: s129057.htm
Anchor: r1
Date: 29. schůze, 12. února 2025
Speaker: Poslanec Petr Letocha

Speech:
Poslanec Petr Letocha:: Děkuji za slovo. Já jsem byl vyzván k tomu, abych odpověděl, jak v podstatě pracujou veřejnoprávní média právě pro mladé, tak si na to dovolím reagovat. Myslím si, že veřejnoprávní média jdou mladým, mladé generaci naproti. Je to už tím, že jsou aktivní už dlouhou dobu třeba na internetu, jsou aktivní prostřednictvím webových stránek, což je samozřejmě i pro jiné generace, nejenom pro ty mladé, aplikací v mobilních telefonech, v neposlední řadě na sociálních sítích. Řada lidí dneska konzumuje třeba i zpravodajství jenom ze sociálních sítí. To je všechno něco, co se dotýká mladých.
Nezapomínejme také na osvětu České televize, jako její ČT Déčko nebo ČT edu, také na nezastupitelnou roli v době covidu, kdy zavedli program UčíTelka. Řadu z těchto dílů dodneška najdete na internetových stránkách České televize a já třeba se svými dětmi se kolikrát koukám na tento web, abych jim pustil názorně video, jakým způsobem se to vyučovalo v té době. Ono je to pořád stejné.
To znamená, pro mladou generaci dělá i veřejná služba, i veřejná média poměrně hodně. Nezapomínejme na to, ano, můžeme se bavit, jestli by toho nešlo dělat ještě víc a případně lépe, ale určitě bych nepopíral to, že pro mladou generaci tady veřejnoprávní média nejsou, protože jsou. A nejenom pro mladou generaci, jsou tady pro všechny generace. To si myslím, že to je právě ta obrovská výhoda veřejnoprávního média. Děkuju.

