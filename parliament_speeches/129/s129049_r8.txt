File: s129049.htm
Anchor: r8
Date: 29. schůze, 12. února 2025
Speaker: Poslanec Lubomír Wenzl

Speech:
Poslanec Lubomír Wenzl:: Děkuji za slovo, vážený pane místopředsedo. Já k tomuto navážu, vaším prostřednictvím, na pana ministra, který před chvílí znova řekl - tak jak zástupci předkladatelů - velká novela. Velká novela, proto jsem přesvědčen, že se tomu má věnovat patřičná pozornost a asi není možné toto projednat během jednoho dne nebo týdne a tak dále.
Ta novela, já mám nachystaný svůj příspěvek do rozpravy. Nevím, jestli se k němu dostanu, ale třeba, jak jste zmínil, pane ministře, osvobození právnických firem do 25 zaměstnanců, k tomu tam mám zhruba v minutě, kdy bych se chtěl k tomu vyjádřit, a jsem přesvědčen, že pravdu mám.
Další, touto vaší velkou novelou dochází ke dvěma věcem, k získání dalších 300 000 nových poplatníků, respektive držitelů chytrých zařízení, která umožňují příjem na internetu, a druhá věc zase nalití stamilionů korun ročně do institucí České televize a Českého rozhlasu, aniž by tomuto předcházelo jakékoliv vyhodnocení, jak si doposud vedou, jestli by muselo být ve finále takové navýšení, jaké vy navrhujete, nemohlo by být menší. Děkuji.

