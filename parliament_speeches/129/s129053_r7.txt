File: s129053.htm
Anchor: r7
Date: 29. schůze, 12. února 2025
Speaker: Poslanec Jiří Strýček

Speech:
Poslanec Jiří Strýček:: Vážený pane předsedající, já děkuju za slovo. Já bych chtěl jenom navázat na ten předcházející příspěvek pana poslance Laciny.
Pane poslanče, prostřednictvím předsedajícího, vaše starost, s kým my budeme vládnout nebo nebudeme vládnout, je úplně zbytečná. Vy se starejte, s kým budete vládnout nebo nevládnout vy po volbách, a nevkládejte nám něco, co tady vůbec nezaznělo. Pokud já vím, tak z naší strany zaznělo, že se bude jednat o sloučení - pokud budeme u vlády - Českého rozhlasu, České televize, redukci některých kanálů, zrušení poplatků, které vy se teďka chystáte zavést, a provedení jeho hloubkového auditu. Takže to je k vašemu příspěvku. Děkuju.

