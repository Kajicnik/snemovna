File: s129054.htm
Anchor: r13
Date: 29. schůze, 12. února 2025
Speaker: Poslanec Lubomír Brož

Speech:
Poslanec Lubomír Brož:: Děkuji za slovo. Já už jsem původně nechtěl vystupovat, pan ministr mě vyzval k něčemu. Já ho tedy taky vyzvu, aby mi našel, kde jsem v tom svém projevu řekl, že on to řekl někde.
Já jsem reagoval především na kolegu, vaším prostřednictvím, pane předsedající, pana poslance Lacinu, který se tohleto snaží neustále nám podsouvat, že pokud se veřejnoprávní média financují z rozpočtu, tak jsou provládní v tu chvíli a v tu chvíli odpadají i - jak to padlo teďka - jako pojistka demokracie jakoby, takže to se tam pořád snaží tlačit.
Já to využiju ještě k jedné věci, k tomu, co tady padá a zase tedy, vaším prostřednictvím, hodně z řeči pana Laciny, já jsem zrovna nedávno, týden, mluvil s paní. Maminka, má dvě děti, má dvě práce, nemá doma televizi, neposlouchá to, neplatí - i schválně, ani nechce, aby děti k tomu byly - a teď říká: Proč ji mám platit? Proč to mám platit? Já jí to nedokážu vysvětlit, proč to má platit. Vy samozřejmě tohleto neřešíte, ale dotkne se to mnohem víc lidí, a proto jsem říkal, že děláte medvědí službu veřejnoprávním médiím, protože podle průzkumů, které jsem viděl, tak už mají velmi nízkou důvěryhodnost v tu chvíli a vy to ještě zhoršujete, tohleto, takže nenapadejte na nás něco, že chceme udělat z nich provládní média, protože je to naprostý nesmysl a zamyslete se nad těmi kroky, které děláte vy. Děkuju.

