File: s129068.htm
Anchor: r1
Date: 29. schůze, 12. února 2025
Speaker: Poslanec Patrik Nacher

Speech:
Poslanec Patrik Nacher:: Děkuji, paní místopředsedkyně. Pane ministře, dámy a pánové (Hledí vpravo na galerii pro novináře.), koukám, že dorazila televize, zrovna když pan předseda Babiš domluvil, tak vidíte, ale dorazila na můj projev, tak to je dobře. (Otáčí se vlevo.) Vidíte? (Smích v sále. Poslanec Faltýnek tleská.)
Já mám tady k tomu celou řadu poznámek, nějaký politický kontext, fakta, pozměňovací návrhy. Já jsem se domluvil s panem ministrem, jakkoliv tedy spolu v tomhle zásadně nesouhlasíme, tak alespoň spolu komunikujeme, že si bude dělat poznámky. Kdyby ne, tak já mám tady náhradní pero pro něj, kdyby mu to dopsalo. (Hlas mimo mikrofon.) Pan ministr má dvě dokonce, perfektní.
Nejdřív nějaký politický kontext, politický kontext je, že my tady přijímáme tuhletu normu, zvyšujeme koncesionářské poplatky. Jsem rád, že tady pan ministr sedí celou dobu, stejně tak jako zpravodaj, ale z poslanců koalice tady vidím dva, jenom dva poslance. Tak na to, že to je priorita této vlády, kterou tady neustále předkládá, tak jsou tady jenom dva. Já to tady říkám i pro ty, kteří vidí ten... (Ukazuje na kameru snímající jednání.) Jo, vlastně tady jsou čtyři, pardon, vidíte, já jsem vás, kolegové, tady přehlídl, takže čtyři. Tím se to úplně celé mění, je to o sto procent více, než jak jsem řekl na začátku - (Poslanci Nacherovi je přinesena láhev s vodou.) děkuju - a to také něco ukazuje. Je-li něco přece vládní priorita, tak by tady měl být úplně plný sál, zvlášť když víte, že dneska to ve 12 skončí.
Mimochodem, to je problém, to je to, co já vyčítám u toho pevného hlasování v principu. Víte, proč? (Ukazuje vlevo na galerii pro veřejnost.) To je i tamhle pro studenty nahoru. Protože když je pevné hlasování, tak všichni vědí, že se ve 12 hlasuje a do 12 mají v zásadě volno. No, ale takhle by se politika dělat neměla, protože když je nějaká důležitá věc, tak tady mohou být různé faktické, různé projevy, vystoupení, nějaký návrh, který by to třeba navrhl přerušit nebo něco takového, takže ten člověk by tady měl být v pozoru, sedět, poslouchat, případně se přihlásit do debaty. Tak to je první takový politický rozměr.
Ten druhý je, že po tom včerejšku - a teďka pan ministr odešel (Ministr Baxa se vzdálil od stolku zpravodajů.), ne, neodešel, já ho musím hlídat, já ho musím hlídat jako oko v hlavě - po tom včerejšku že tady vlastně máme takovou třetí věc, kdy koalice přichází s něčím, na čem není shoda, kde neví, jak to i dopadne v Senátu, kde ví od nás, že my po volbách... jak se k tomu postavíme, a přesto to tady silou tlačí, takže z tohohle úhlu pohledu toto není perspektivní, to, co vy navrhujete. Včera to bylo u platů a víte, že jste tady hlasovali o něčem, co se zas znova dostane k Ústavnímu soudu a znova tady bude, bylo to o té vratce ze Senátu - opět proti vlastnímu Senátu - a dneska tady jsme doputovali k tomu, že... Vlastně to mělo být od 1. ledna a bude to, nevím, od 1. května podle toho, jak budou načteny legislativně technické návrhy. Vy víte, že my po volbách přijdeme s velkou revizí tohohletoho. Říkáme to dopředu. Tím bych se odpoutal k prvnímu momentu, (ten) je, že politik by měl být konzistentní. To, co říká před volbami, pak by měl po volbách dělat. Tady my to říkáme dopředu, takže ti lidé nás budou volit a budou vědět, že my to chceme napojit na státní rozpočet, na nějaký automat, představte si to podobně, asi jako máte dvě procenta teďka na armádu, tak by bylo 0,1 procenta, teď jsem to tady hodil. (Ministryně Černochová přichází k vládním lavicím.)
Á, paní ministryně obrany, zrovna jsem mluvil o obraně. (Ministryně Černochová mimo mikrofon: Jedno procento.) Dvě, dvě, dvě procenta jsem říkal, dvě procenta.
Tady by bylo třeba 0,1 procenta na média veřejné služby, nikdo by do toho nezasahoval, vyvíjelo by se to tak, jak se vyvíjí hrubý domácí produkt, nebo to napojit na rozpočet a tak dále. Říkáme to dopředu a lidé nás buď budou volit, nebo ne, i kvůli tomu, že to máme v programu.
Naproti tomu my jsme se tady dostali do bodu, kdy koalice před volbami říkala, že nebude zvyšovat koncesionářské poplatky. Pan ministr to ode mě neuslyší rád, ale já mu to připomenu, on to ví, že on to říkal i po volbách, to znamená, tam není změnová věc. Ještě rok po volbách, před dvěma a půl lety, říkal pan ministr, že se poplatky zvyšovat nebudou a že to bude řešit jiným způsobem. Teďka otočka. Jinými slovy, nemůže platit teze, prosím pěkně, že náš návrh je populistický nebo že chceme ovládnout Českou televizi nebo že ji chceme vyhladovět - to je to slovo, ano - to nemůže platit, protože my vlastně držíme stanovisko pana ministra, minus dva roky. To znamená, že v takovém případě bychom mohli říct, že pan ministr Baxa ještě do roku 2023 chtěl vyhladovět Českou televizi a Český rozhlas - protože my držíme jeho pozici, to je fér, to já doufám, že to nezpochybní - a najednou zničehonic vyhladovět nechce a otočka o 180 stupňů. No jo, ale my přece když držíme tu pozici, tak přece to je plus. To, že tady někdo otočí, tak to je za mě minus. To je to, co my kritizujeme, že to není konzistentní, a pak je namístě se ptát, proč je ta otočka, proč jste takovouhle důležitou a citlivou věc neřešili dřív, proč to vychází půl roku před volbami. Pak se nám nemůžete divit - já to tady říkám jako velmi slušně - že v té chvíli my za tou otočkou můžeme vidět i změnu postoje a nějakou, jak to říct, zpětnou vazbu od České televize a Českého rozhlasu v době, kdy se blíží volební kampaň. Ta čísla - to se na mě nezlobte - nám dávají za pravdu zcela jednoznačně.
Já tady nebudu říkat jednotlivé pořady a to, o čem mluvil předseda Andrej Babiš. Sám mám nějakou zkušenost, jakým způsobem to funguje v těch pořadech, když jsem tam byl jako koaliční poslanec, teď jsem jako opoziční, takže to si můžeme někde říct, ale já se dívám na čísla a z těch čísel... Tak když se podívám, tak koalice... Poměr zmínek o vládních subjektech versus opozičních, tak když to srovnám v Událostech, to je hlavní pořad ČT, mezi lety 2020 a 2024, tak koalice tehdy měla 58 procent, opozice - to jste byli vy - 38. Naproti tomu teď je poměr 69 a opozice 21, obrovský pokles, viditelný. To je příklad. Druhý příklad - to je Česká televize - Český... Takhle bych vám mohl projet Události, komentáře, Otázky Václava Moravce a podobně.
Druhý příklad je to, co vyšlo včera na webu borovan.cz, ten poměr zastoupení jednotlivých stran, kde zejména z toho tedy ční poměr vystoupení nebo zastoupení menších subjektů, jako je TOP 09, Piráti, ve vztahu k ANO, kde TOP 09 měla 41 a Piráti 41, ANO 74, to znamená ani ne polovinu toho. Ale třeba k poměru poslanců, to znamená - já to teďka nebudu poměřovat k preferencím, ale k reálnému stavu tady - tak náš poslanecký klub je osmnáctkrát větší, než je pirátský, při vší, veškeré úctě, osmnáctkrát, oni mají čtyři poslance. ***
