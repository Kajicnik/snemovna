File: s129032.htm
Anchor: r1
Date: 29. schůze, 12. února 2025
Speaker: Předsedkyně PSP Markéta Pekarová Adamová

Speech:
Předsedkyně PSP Markéta Pekarová Adamová:: Je 14.11, takže čas na přestávku vypršel.
Já načtu avizované omluvy: Z členů vlády se omlouvají Vlček Lukáš od 15 hodin z pracovních důvodů a Ženíšek Marek od 13.30 do 16 hodin z pracovních důvodů.
Nyní budeme hlasovat o celém návrhu pořadu 129. schůze Poslanecké sněmovny, jak byl písemně předložen. Já (jsem) přivolala kolegyně a kolegy z předsálí.
Eviduji zájem o vaše odhlášení, proto vás všechny odhlásím a prosím, abyste se opět přihlásili svými identifikačními kartami.

Jakmile se počet přihlášených ustálí, tak zahájíme hlasování o pořadu schůze. Počet přihlášených se již ustálil. Prosím vás o ztišení.
Zahajuji hlasování o pořadu schůze. Ptám se, kdo je pro? Kdo je proti?
V hlasování 2. je přihlášených 149 přítomných, pro 84, proti 65. Pořad schůze byl schválen.

Ještě před otevřením bodu zde máme zase několik dalších přednostních práv přihlášených. Jako první pan předseda Okamura, prosím, aby tedy se ujal slova. Ruší svoji přihlášku? (Poslanec Okamura souhlasí.) Stejně tak pan předseda Fiala, rušíte svoji přihlášku? (Poslanec Fiala souhlasí.) Nyní je tedy ještě přihlášen pan poslanec Nacher se stanoviskem klubu před rozpravou... Nikoli.
Tudíž tedy teď nemohu otevřít - vzhledem k tomu, že uplynul čas pro jednání ve třetím čtení, který je možný ve středu jenom do 14 hodin - bod.
Je tady faktická poznámka pana ministra Vlčka, ale to byl omyl.
Já proto tedy přerušuji tuto schůzi, jak bylo dohodnuto z grémia, je to do pátku do 9 hodin. To znamená, vážené paní poslankyně, vážení páni poslanci, 129. schůzi přerušuji do pátku 14. února 9 hodin ráno.
Připomínám, že v 15 hodin budeme pokračovat v přerušené 128. schůzi. Hezké odpoledne.
(Schůze přerušena v 14.14 hodin.) ***
