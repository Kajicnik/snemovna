File: s129053.htm
Anchor: r3
Date: 29. schůze, 12. února 2025
Speaker: Poslanec Ondřej Babka

Speech:
Poslanec Ondřej Babka:: Děkuji. No, tak já asi navážu na kolegu Dlouhého, protože s ním souhlasím v tom, co tady řekl - že pro něj to dlouho nedávalo smysl, s tím že mluvil o nějakých dvaceti letech - protože to je pravda, že ty poplatky mají určité transakční náklady a tak dále a tak dále, že ekonomicky by bylo snazší to platit jinak. Právě proto... To je to, co my říkáme, že se na to musíme dívat ekonomicky, takže ten nápad ať už o sloučení, nebo o nějakém snižování nákladů je prostě platný a nemůžete tady tvrdit, pane kolego Lacino, že za 7 miliard korun nejde dělat kvalitní veřejná služba. Takhle prostý ten výrok být nemůže.
Teď se vrátím k tomu, co tady tvrdí pan ministr Baxa. Nemůžete tady tvrdit, že to je lež. Nic takového lež není. (Ministr Baxa se postavil vedle řečníka a ukazuje mu barevně zvýrazněný text.) Ve chvíli, kdy paní předsedkyně říká, že se mladý člověk osamostatní, to znamená, půjde do své vlastní domácnosti, začne žít sám ve své vlastní domácnosti a nebude mít televizi, ale bude mít mobilní telefon nebo notebook, tak bude nově poplatníkem. Paní předsedkyně pouze říkala to, že když se někdo osamostatní, nesleduje televizi, nevyužívá televizi a tak dále, tak pro mladou generaci že je televizí Netflix, HBO a tak dále, že rádiem je Spotify - to znamená, za Spotify bude platit 169 korun měsíčně, za HBO, nevím, 150, za Netlix 305 - a že jim pošlete ty pomyslné složenky za televizi, kterou nesledují, a za rozhlas, který neposlouchají, a ta cena bude nově 205 korun měsíčně, to znamená nějakých 2 450 korun ročně. To tvrdila paní předsedkyně a to je pravda, takže vy tady nebudete říkat něco... Nebudete říkat, že je to lež, protože to tak není. To tak prostě není. Ve chvíli, kdy se člověk osamostatní, tak mu přijde...

