File: s129077.htm
Anchor: r6
Date: 29. schůze, 12. února 2025
Speaker: Poslanec Ondřej Babka

Speech:
Poslanec Ondřej Babka:: Děkuju za slovo. Já si dovolím ještě předtím, než přijdu k nějaké formalitě, tak reagovat na kolegu Lacinu vaším prostřednictvím, pane místopředsedo. Mně to přijde úplně neuvěřitelné. On tady říká, že šest dní jsme o tom debatovali. Nemáte pravdu. Jsme... Ty dny, na kterých to bylo na programu, tak se debatovalo o programu, o nějaké změně programu, nikoli o této věci samotné, o té opravdu jednáme pár hodin. Vy jste tady řekl, že šest dní vám přijde dost, takže od této chvíle se budeme řídit tím, že pan kolega Lacina přijde, mávne a v tu chvíli končíme? Nebo jak si to máme vysvětlit? My tady na té věci, na které prostě není shoda, na které bychom mohli debatovat, mohli bychom se navzájem přesvědčovat, tak jste opět - a myslím, že to je snad už potřinácté v tomto volebním období - určili pevný čas hlasování a mě to mrzí.
Teď prosím ještě přejdu k formální věci, ke svému pozměňovacímu návrhu, který je pod číslem hlasovacím E7. Já si dovolím načíst legislativně technickou poznámku tak, aby případně účinnost byla hlasovatelná, tedy v části páté čl. VIII zní: "Tento zákon nabývá účinnosti dnem 1. července 2025 s výjimkou části třetí čl. V bodů 19 a 21 a části páté, které nabývají účinnosti dnem 1. ledna 2026." Toť tedy legislativně technická, doufám, že tím pádem je hlasovatelný.
Opět se odkážu na debatu, kterou tady zmiňovala i kolegyně Peštová. Myslím si, že by bylo zrovna u tohoto poplatkového zákona vhodné, aby vešel v účinnost opravdu od poloviny roku, nikoli tak, jak to navrhujete, dnem účinnosti, vyhlášení ve Sbírce zákonů. Ti lidi budou muset měnit platební příkazy, budou jim chodit Sipa a tak dále a opravdu (Předsedající: Čas.) není vhodné, aby to nebylo od 1. července. Děkuji. (Hluk v sále.)

