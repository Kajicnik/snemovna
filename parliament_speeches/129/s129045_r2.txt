File: s129045.htm
Anchor: r2
Date: 29. schůze, 12. února 2025
Speaker: Poslanec Aleš Dufek

Speech:
Poslanec Aleš Dufek:: Já spíš asi jenom doplnění tady pana předřečníka, tady se křičí o zneužívání jednacího řádu, který považuji za - tento dokument (Ukazuje materiál.) - takový značně technokratický. Tam nenajdete skutečně nic... nějaký hluboký obsah, ale předpokládám, že je předpis právní, který je nadřazen jednacímu řádu, a to je Ústava České republiky. Skutečně v tom čl. 6 se jasně píše, že to má probíhat tak, že vládne většina při zachování práva menšin. Tohle ústavní ustanovení je nadřazeno nad naším jednacím řádem. Pátý den, kdy dochází zjevně ke zneužívání přednostních práv, tak skutečně už nedá se dělat nic jiného než tady tento postup, který budeme postupně volit, protože jinak bychom už v této chvíli porušovali i my sami ústavu.

