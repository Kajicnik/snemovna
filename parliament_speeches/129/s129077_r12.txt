File: s129077.htm
Anchor: r12
Date: 29. schůze, 12. února 2025
Speaker: Poslanec Jan Lacina

Speech:
Poslanec Jan Lacina:: Děkuji. Já ještě zopakuju, protože se mezitím zaplnilo plénum. Já jsem říkal, že i náš pan předseda Rakušan je schopen mluvit několik hodin v kuse, ale že jeho věty mají začátek, konec, podmět a přísudek, jsou pronášeny v jednom jazyce a dávají smysl. Když potřebuju, abych se dostal ke slovu, tak požádám našeho pana předsedu, aby nemluvil čtyři hodiny, ale aby mi tam nechal ještě trochu místa k tomu, abych se mohl vyjádřit já. Já jsem pouze říkal, že jsme na to měli řadu dní v třetím čtení a že jste je vypotřebovali způsobem, který podle mého názoru nebyl efektivní. Děkuju za pozornost. ***
