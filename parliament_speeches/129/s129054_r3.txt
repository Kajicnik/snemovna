File: s129054.htm
Anchor: r3
Date: 29. schůze, 12. února 2025
Speaker: Poslanec Marcel Dlask

Speech:
Poslanec Marcel Dlask:: Děkuji za slovo. Já bych chtěl reagovat na tři věci. Za prvé na to, co říkal pan poslanec Jakob teď, vaším prostřednictvím. Ano, když si konzument koupí rohlík, zaplatí DPH, ale taky si ten rohlík sní, ale ta mladá generace se na Českou televizi dívat nebude. To je ten rozdíl.
Nejde o ty tabulky, teď zareaguju na pana ministra, vaším prostřednictvím, nejde o ty tabulky a porovnání, kolik co stojí. Jde o to, že ti mladí to využívat nebudou, a jde vůbec o princip té platby. Proč by principiálně měli platit Českou televizi a Český rozhlas, když je využívat nechtějí?
A pak nádherná věc od pana poslance Dlouhého, vaším prostřednictvím. Ano, pojďme udělat referendum, ať nám to občané řeknou. Udělejme referendum o České televizi a uvidíte, budete se divit. (Potlesk.)

