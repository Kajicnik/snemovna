File: s129083.htm
Anchor: r5
Date: 29. schůze, 12. února 2025
Speaker: Poslanec Jan Jakob

Speech:
Poslanec Jan Jakob:: Ano, je to přesně tak. Máme dva návrhy doprovodných usnesení. První z nich je návrh poslance Tomia Okamury. Předpokládám, že si asi z té dlouhé diskuse nepamatujete návrhy usnesení, tak si je dovolím přečíst.
Návrh kolegy Tomia Okamury, cituji: "Poslanecká sněmovna
(I.) odmítá současnou podobu návrhu na zvýšení koncesionářských poplatků pro Českou televizi a Český rozhlas a požaduje předložení konkrétní a transparentní analýzy hospodaření těchto institucí a prokazatelné kroky k efektivnímu využívání stávajících zdrojů;
(II.) Poslanecká sněmovna vyjadřuje nespokojenost s nedostatečnou vyvážeností a objektivitou jejich zpravodajství a aktuální publicistiky;
(III.) Poslanecká sněmovna vyžaduje po vládě České republiky, aby do šesti měsíců od přijetí tohoto usnesení předložila návrh zákona, který:
a) zavede účinnější kontrolní mechanismy hospodaření České televize a Českého rozhlasu,
b) zajistí pravidelné audity těchto institucí prováděné Nejvyšším kontrolním úřadem,
c) přehodnotí model financování médií veřejné služby tak, aby odpovídal principům transparentnosti a odpovědnosti vůči občanům České republiky."
Výbor nepřijal stanovisko.

