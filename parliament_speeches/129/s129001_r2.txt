File: s129001.htm
Anchor: r2
Date: 29. schůze, 12. února 2025
Speaker: Poslanec Jan Jakob

Speech:
Poslanec Jan Jakob:: Děkuju, paní místopředsedkyně. Dobré ráno, vážené dámy, vážení pánové, já budu poměrně stručný. Uklidním vás na začátek, nebudu navrhovat žádný procedurální návrh, dokonce ani nebudu reagovat na diskusi před tímto bodem, která proběhla na předchozí schůzi, a že byla poměrně dlouhá a že by bylo věcně na co reagovat. Proč tak neučiním? Protože důvěřuju kolegům předsedům klubů z opozičních stran, paní kolegyni Schillerové a panu kolegovi Radimovi Fialovi. Důvěřuju tomu, co jsme si řekli na grémiu včera, ale i na tom mimořádném grémiu před čtrnácti dny, tedy že vystoupení před zahájením tohoto bodu budou stručná, že vystoupí za hnutí ANO pan předseda a za SPD už nikdo.
Těším se na avizovanou věcnou diskusi přímo k meritu věci, přímo v bodu. Tam budu rád s kolegy diskutovat, zejména s kolegy, kteří se mediální legislativě věnují. Na to se moc těším a pevně věřím, že slovo mých kolegů platí. Děkuju za pozornost.

