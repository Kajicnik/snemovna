File: s129008.htm
Anchor: r2
Date: 29. schůze, 12. února 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, paní místopředsedkyně. Vážené dámy, vážení pánové, předložený zákon, který reaguje na neexistující presumpci nároku České televize a Českého rozhlasu na zvyšování jejich rozpočtu, je podle našeho názoru aktem politické korupce. Přichází totiž těsně před volbami do Poslanecké sněmovny a představuje zásadní zvýšení rozpočtu dvou médií, která mají ambici hrát důležitou roli v předvolební veřejné diskusi. Vláda Petra Fialy, která je nejméně oblíbeným kabinetem v našich porevolučních dějinách - v čele s premiérem, který se těší nejmenší důvěře svého národa ze všech světových lídrů - ale jak vidno, hraje zcela vabank. ***
