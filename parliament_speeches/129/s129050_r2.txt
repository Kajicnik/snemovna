File: s129050.htm
Anchor: r2
Date: 29. schůze, 12. února 2025
Speaker: Poslanec Patrik Nacher

Speech:
Poslanec Patrik Nacher:: Děkuji. Já bych si dovolil zareagovat na pana ministra, to mohu napřímo.
Rád si vyměním názor v televizi. Pokud já mám informace, tak nikam večer nejdem, protože jste to, pane ministře, nějak odmítl, a dneska jak se nebude hlasovat, tak to Česká televize nemá jako téma. Já rád půjdu, můžeme debatovat třeba dvě hodiny, když nám na to dají prostor, já s tím nemám fakt problém, ale není to. Takže to je jedna poznámka.
Ta druhá, pokud jde o ty firmy... Já si teďka přesně nepamatuju, jak to pan předseda Babiš řekl, ale přece celý vtip je, co my kritizuje od začátku a konzistentně, je, že vy jste ty poplatky navázali na firmy, na počet zaměstnanců. To, že tam dáte pryč firmy do 25 zaměstnanců, to byla taková úlitba, jako že něco děláte tady pro drobné podnikatele, pro živnostníky, ale s logikou to nemá společného vůbec nic, protože třeba provozovatel restaurace, kde naopak ty obrazovky jsou a ti lidi tam jdou konzumovat a můžou koukat na nějaký přenos, tak tam by jakžtakž ještě ten poplatek dával smysl, ale když máte firmu, kde někdo někde doluje 500 metrů pod zemí a ani teoreticky tam nemůže přijmout signál, tak ty budou platit jak mourovatí, doslova a do písmene. To znamená, to je přece ta logika, kterou my kritizujeme úplně od začátku.
Poslední poznámka - já pak o tom budu mluvit v tom svém příspěvku - platila by teze, kterou jste tady řekl, pane ministře, že ty poplatky za chytrá zařízení, že to není nic navíc - ano, já vím, že to je na domácnost - prostě ne nic navíc, tak proč byste to tam tedy v tom případě dávali? Celý ten princip je, že tam bude víc poplatníků, než je v této chvíli. Jsem rád, že kolegové kývají, protože kdyby ne, tak by to nedávalo logiku. (Předsedající: Čas, pane poslanče.) Když jich bude víc (Předsedající: Čas.), tak se ptám o koho víc? (Otáčí se na předsedajícího. Směje se.)

