File: s129048.htm
Anchor: r11
Date: 29. schůze, 12. února 2025
Speaker: Poslanec Jan Jakob

Speech:
Poslanec Jan Jakob:: Děkuju. Já cítím povinnost vysvětlit, proč jsem vystoupil jako zpravodaj ve faktické poznámce. Jak jsem to říkal i na úvod, ráno probíhalo jednání grémia a tam jsem jako vstřícný krok avizoval... nebo bylo avizováno, že jako zpravodaj nevystoupím právě proto, aby se dostalo na přihlášené kolegy z opozice. Já samozřejmě s obšírnějším vystoupením počítám, nicméně si nejsem jist při množství dalších přednostních práv, zdali k tomu dojde, proto jsem spíše pro formu to provedl takto, ale jsem připraven a okomentuju to jednání trochu šířeji.
Ještě si dovolím zareagovat na to, co tady říkal kolega Nacher k délkám obstruování a počítání na hodiny a na dny. Tak jenom si dovolím upozornit, že když dojde - a už jsme to odhlasovali - k závěrečnému hlasování k tomuto tisku první středu v únoru (v březnu?), tak tady tu novelu budeme projednávat celých 249 dní, takže na dny je to poměrně významná délka, je to téměř třičtvrtěrok, takže nejenom na hodiny, i na dny, opravdu je to tady projednáváno výjimečně dlouho.
Já už nebudu zdržovat a jsem připravený potom po dalších přednostních právech jako zpravodaj to jednání okomentovat delší formou. Děkuji.

