File: s129046.htm
Anchor: r2
Date: 29. schůze, 12. února 2025
Speaker: Poslanec Bohuslav Svoboda

Speech:
Poslanec Bohuslav Svoboda:: Děkuji. Pane předsedající, já s vaším dovolením budu hovořit k poslanci Babišovi, který mě vyzval k tomu, abych hovořil. Já bych asi hovořil stejně, protože kromě jiných kvalifikací mám kvalifikaci z psychologie a z psychoanalýzy a já jsem zde na všechna vystoupení pana poslance Babiše, protože to je pro mě zajímavá analýza. (Smích v sále.) Je to zajímavá analýza, protože on celou tu dobu má ten tik, že si popotahuje to sako. Když má někdo tik, z psychologického hlediska to znamená, že si je nejistý, že nemluví pravdu. Já se pořád dívám, jestli to bude, a pořád to je. Začíná to vždycky na začátku velmi intenzivně, pak se to na chvilku zklidní a vrací se to na konci. To je vnitřní analýza toho, co on hovoří. Hovoří tedy jako majitel firmy, které vlastně nevěří.
Pomíjím to, že se mi pokusil opakovaně useknout hlavu, protože mě pochválil, a samozřejmě předpokládá, že když pochválí mě, pravděpodobně se mých spolustraníků zbaví a bojí se mě, takže pane Andreji Babiši, nebojte se, já budu pořád stejný. (Pobavení a potlesk z řad koalice.)

