File: s129055.htm
Anchor: r9
Date: 29. schůze, 12. února 2025
Speaker: Poslanec Lubomír Wenzl

Speech:
Poslanec Lubomír Wenzl:: Děkuji za slovo, vážený pane místopředsedo, vaším prostřednictvím ke kolegu Letochovi, rozumím, že dneska mladí rozhlas a televizi konzumují jinak, ale proto se ptám, zda nějakým způsobem na Česká televize, Český rozhlas reagovaly, aby víceméně oslovily mladou generaci, (aby) sledovala jejich pořady.
Ke kolegovi Lacinovi, vaším prostřednictvím, pane místopředsedo, já taky mám ve svém okolí mladou generaci, sice o několik let starší, než vy co jste zmínil, ale ti nekonzumují produkty České televize, Českého rozhlasu. Na druhou stranu, když jsem tak mezi řečí zmínil, o čem víceméně v následujících dnech a týdnech - protože už to je taky nějaký odstup časový - bude Sněmovna jednat, co se bude projednávat, tak se divili: Jako proč bych měl za to platit? Protože opravdu jedou na jiných platformách, jak bylo zmíněno některými mými předřečníky, typu Netflix a Spotify a tak dále, ať neděláme reklamu, takže toto oni sledují a diví se, opravdu se diví, proč by na ně mělo dopadnout to, že se stanou nově poplatníky tohoto televizního poplatku.
Já taky nemám žádnou nenávist vůči České televizi, Českému rozhlasu, ale zase nelíbí se mi ten způsob, jak tato novela - velká novela dle předkladatelů - je tlačena. ***
