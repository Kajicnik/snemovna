File: s129001.htm
Anchor: r1
Date: 29. schůze, 12. února 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Vážené paní poslankyně, vážení páni poslanci, vážení členové vlády, zahajuji 129. schůzi Poslanecké sněmovny a všechny vás zde srdečně vítám.
Aby byla zaznamenána naše účast, tak vás nejprve odhlásím a požádám všechny o přihlášení vašimi identifikačními kartami a případně o oznámení, kdo žádá o vydání karty náhradní.
Tuto schůzi svolala předsedkyně Poslanecké sněmovny podle § 51 odst. 4 našeho jednacího řádu na základě žádosti 70 poslanců. Pozvánka vám byla rozeslána ve středu 5. února tohoto roku elektronickou poštou.
Nyní přistoupíme k určení dvou ověřovatelů této schůze. Navrhuji, abychom určili pana poslance Hayata Okamuru a pana poslance Pavla Žáčka. Táži se, zda má někdo jiný návrh, co se týče ověřovatelů této schůze? Není tomu tak.

Já už jsem přivolala kolegyně a kolegy z předsálí, takže můžu zahájit hlasování o ověřovatelích.
Zahájila jsem hlasování. Kdo je pro takto navržené ověřovatele této schůze? Nechť zmáčkne tlačítko a zvedne ruku. Kdo je proti?
V hlasování 1. se účastnilo 101 poslankyň a poslanců, pro 99, proti 0. Konstatuji, že jsme ověřovateli 129. schůze Poslanecké sněmovny určili pány poslance Hayata Okamuru a Pavla Žáčka.

Dále sděluji, že do zahájení schůze požádali o omluvení své neúčasti na jednání tito poslanci a poslankyně: Paní předsedkyně Markéta Pekarová Adamová se omlouvá do 13 hodin ze zdravotních důvodů, Věra Adámková z celého jednacího dne z rodinných důvodů, Pavel Bělobrádek z celého jednacího dne ze zdravotních důvodů, Roman Bělor od 18.30 z pracovních důvodů, Jana Berkovcová od 14 do 15 hodin z pracovních důvodů, Milan Brázdil z celého jednacího dne z rodinných důvodů, Petr Fifka z celého jednacího dne z důvodu zahraniční cesty, Jiří Hájek do 14 hodin ze zdravotních důvodů, Jan Hrnčíř z celého jednacího dne z rodinných důvodů, Vít Kaňkovský do 12 a od 15 hodin z rodinných důvodů, David Kasal z celého jednacího dne ze zdravotních důvodů, Tomáš Kohoutek z celého jednacího dne z důvodu zahraniční cesty, Věra Kovářová od 12.45 do 15 hodin z pracovních důvodů, Vojtěch Munzar z celého jednacího dne z rodinných důvodů, Zdenka Němečková Crkvenjaš z celého jednacího dne z rodinných důvodů, Lucie Potůčková z celého jednacího dne z důvodu zahraniční cesty, David Pražák z celého jednacího dne z pracovních důvodů, Jan Richter do 10 hodin ze zdravotních důvodů, Jiří Strýček od 9 do 10 hodin ze zdravotních důvodů, Barbora Urbanová od 17 hodin z pracovních důvodů, Helena Válková do 10.30 hodin ze zdravotních důvodů, Josef Váňa z celého jednacího dne z důvodu zahraniční cesty a Milada Voborská od 14 hodin z pracovních důvodů.
Dále z členů vlády se omlouvá: Mikuláš Bek z celého jednacího dne z pracovních důvodů, Pavel Blažek do 11 hodin z pracovních důvodů, Jana Černochová z celého jednacího dne z důvodu zahraniční cesty, Petr Hladík z celého jednacího dne z pracovních důvodů a Petr Kulhánek z celého jednacího dne z pracovních důvodů. To by byly omluvy.
Nyní přistoupíme ke stanovení pořadu 129. schůze, jehož návrh je uveden na pozvánce. Já jenom připomenu, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti. Nelze navrhnout žádnou změnu ani doplnění pořadu, rovněž tak nelze rozšiřovat schválený pořad.
Než přistoupíme k hlasování, tak zde mám seznam přednostních práv právě přihlášených před pořadem. Jako první je přihlášen pan předseda Jan Jakob - já jenom přečtu pořadí - potom pan předseda Andrej Babiš, paní předsedkyně Alena Schillerová, pan předseda Tomio Okamura, Radim Fiala a Jakub Michálek. (Hluk v sále). Nyní požádám prvního přihlášeného, pana předsedu Jana Jakoba.
Poprosím o ztišení v sále. Děkuji.
Můžete, pane předsedo.

