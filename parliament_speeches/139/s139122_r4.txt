File: s139122.htm
Anchor: r4
Date: 39. schůze, 27. května 2025
Speaker: Poslanec Jiří Navrátil

Speech:
Poslanec Jiří Navrátil: Děkuji za slovo, pane místopředsedo. Já jenom v rychlosti, návrh zákona byl rozeslán poslancům jako tisk906/0 dne 31. ledna 2025. Předkladatel navrhl projednání zákona tak, aby s ním Sněmovna mohla vyslovit souhlas již v prvém čtení dle § 90 odst. 2 zákona č. 90/1995 Sb., o jednacím řádu Poslanecké sněmovny.
Tak jak již hovořil předkladatel, pan ministr práce a sociálních věcí Marian Jurečka, cílem navrhované úpravy je rozšíření okruhu představitelů a časové určení jednotlivých procesních kroků pro další fázi snižování starobních důchodů některým dalším představitelům komunistického režimu.
Účinnost nové úpravy se navrhuje stanovit k 1. září 2025.
Dále se navrhuje posunutí přechodu výplat důchodu na kalendářní měsíc o dva roky, to jest z 1. července 2025 na 1. července 2027. Děkuji.

