File: s139158.htm
Anchor: r6
Date: 39. schůze, 27. května 2025
Speaker: Poslanec Jan Berki

Speech:
Poslanec Jan Berki: Vážená paní místopředsedkyně, děkuji za slovo. Milé kolegyně, milí kolegové, díky obsáhlému úvodu zástupkyně předkladatelů, kolegyně Ochodnické, to budu mít trošku jednodušší se zdůvodňováním a představováním pozměňovacích návrhů. Stojím tu za Ivetu Štefanovou, která pozměňovací návrhy do systému nahrála, ale je řádně omluvena. Stejně tak jako za kolegy Josefa Fleka, Martinu Ochodnickou, Karlu Maříkovou, Lucii Šafránkovou, Zdeňka Kettnera, Davida Kasala, Olgu Richterovou, Ivanu Mádlovou. Doufám, že jsem na nikoho nezapomněl. Budu potom načítat čtyři pozměňovací návrhy, protože jsou vždycky variantně pro případ, že komplexní pozměňovací návrh bude přijat, a pro variantu, kdy nebude.
Jeden z našich pozměňovacích návrhů se týká věku. My jsme se v původní diskusi a právě i pod dojmem zkušeností z jiných zemí přikláněli spíše k regulaci do 18 let, a to právě proto, co tu kolegyně Ochodnická zmiňovala. Tu citlivost kombinace především s alkoholem, což je bohužel velké riziko právě v té kategorii nad 15 let, pod 18 let. Z toho důvodu se ale část z nás rozhodla, aby neblokovala ten úplně původní návrh, že to dá jako pozměňovací návrh, takže jeden z nich se bude právě týkat rozšíření té hranice do 18 let. ***
