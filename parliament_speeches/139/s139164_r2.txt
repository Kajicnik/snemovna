File: s139164.htm
Anchor: r2
Date: 39. schůze, 27. května 2025
Speaker: Poslanec Bohuslav Svoboda

Speech:
Poslanec Bohuslav Svoboda: Ano, já jsem to ve svém povídání říkal. Já jsem byl ten, který stál na začátku. A to, co říkám teďka, vychází z toho, že jsem se tím skutečně do podrobností zabýval, a zjistil jsem, že když nedokážu rozhodnutí Sněmovny realizovat, že to je rozhodnutí nejenom zbytečné, ale špatné.
Co se týče vší, já můžu rozhodnout ve Sněmovně, že povinně u každé školy bude stát specialista, který všem prohlédne hlavu, a ti, co budou mít vši, tak je buďto zastřelí, nebo pošle domů, prostě nějakým způsobem to vyřeší. A to je rozhodnutí Sněmovny, které je funkční a které dokonce bude mít nějaké výsledky. Ale když rozhodnutí Sněmovny je, že děti nemají pít něco, co je volně dostupné, reklamované, můžou jim to koupit rodiče, tak je to plácnutí do vody. Proto já jsem tu myšlenku opustil. V tom to není. Je to skutečně ve výchově nás všech, ve výchově té rodiny, protože moje děti se sladkých nápojů nedotknou. A když má velikou, velikou odměnu, že má kulaté narozeniny, tak si smí trošičku upít coca-coly. A to je výchova. A to to řeší a neřeší to to, že bych vydal výnos, že moje děti nesmějí pít. Začnou to pít okamžitě prostě proto, že to je v jejich psychice.

