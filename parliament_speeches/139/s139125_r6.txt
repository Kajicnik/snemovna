File: s139125.htm
Anchor: r6
Date: 39. schůze, 27. května 2025
Speaker: Poslankyně Martina Ochodnická

Speech:
Poslankyně Martina Ochodnická: Děkuji moc, paní místopředsedkyně. Budu velmi rychlá. Kolegyně, kolegové, já před vás předstupuji s prosbou o předřazení sněmovního tisku číslo 816, který je bodem číslo 8 schváleného pořadu této schůze, jako první bod pokračování 139. schůze ve středu, tedy dnes 4. 6. od 15 hodin.
Předřazovaný bod se týká regulace prodeje energetických nápojů dětem a mladistvým a jedná se o poslanecký návrh předkládaný 14 poslanci napříč všemi poslaneckými kluby této Sněmovny. Zároveň bych ráda vyjmenovala všechny poslance, kteří předkládají tento návrh, a jsem to já, Josef Flek, Iveta Štefanová, Věra Adámková, Tom Philipp, Zdeňka Němečková Crkvenjaš, Olga Richterová, Matěj Ondřej Havel, Jan Berki, Zdeněk Kettner, Jana Berkovcová, Marie Jílková, Renata Zajíčková a Klára Kocmanová.
No a důvodem, proč vás chci požádat o předřazení tohoto bodu za nás všechny, je to, že tento návrh projednávali poslanci a poslankyně již v předchozích dvou volebních obdobích. Nejprve jej předkládal Bohuslav Svoboda z ODS a poté paní profesorka Věra Adámková za hnutí ANO.
Dále bych chtěla zdůraznit, že tento návrh a práce na něm začala již v roce 2022. (Hlasité hovory v sále.)

