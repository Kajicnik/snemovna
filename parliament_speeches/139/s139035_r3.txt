File: s139035.htm
Anchor: r3
Date: 39. schůze, 27. května 2025
Speaker: Poslanec Jiří Navrátil

Speech:
Poslanec Jiří Navrátil:: Děkuji za slovo, pane místopředsedo. Já se v krátkosti vyjádřím, že vláda předložila Sněmovně návrh zákona 7. března 2025. Návrh zákona byl rozeslán poslancům jako tisk 922/0 dne 7. 3. Organizační výbor po projednání návrhu zákona doporučil 12. 3. 2025 a určil tehdy za zpravodaje pana doktora Michaela Kohajdu.
Návrh novely zákona se zaměřuje na změny v oblasti finančního trhu, zejména v těchto oblastech: jako pobočky zahraničních bank z jiných než členských států, dále rozšíření pravomoci České národní banky, zpřísnění požadavků na řízení bank, dále zohlednění environmentálních, sociálních a správních rizik a úpravy některých přestupků. Celkově návrh reaguje na změny v evropské legislativě a snaží se zvýšit stabilitu, transparentnost a bezpečnost bankovního sektoru, zejména v oblasti činnosti zahraničních bank působících mimo EU.
Účinnost se navrhuje na 11. ledna 2026.

