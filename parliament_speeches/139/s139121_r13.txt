File: s139121.htm
Anchor: r13
Date: 39. schůze, 27. května 2025
Speaker: Poslanec Vít Vomáčka

Speech:
Poslanec Vít Vomáčka: Děkuju za slovo, vážená paní předsedkyně. Dámy a pánové, já bych chtěl zareagovat na kolegyni Mádlovou, která tady řekla, že našim sestrám chybí prestiž. Já si myslím, že to tak není, přece tu prestiž mají obrovskou. A co tady teď sedíme, tak určitě se neobjeví ani jeden, který by řekl, že nemají prestiž, že si jich neváží. Všichni si jich vážíme, to je přece fakt. A v době covidové si pamatuju, jak jsme i třeba obce těm zdravotním sestrám pomáhali. Tak jako nemluvme o tom, že nemají prestiž. Mají.
Musím říct a buďme rádi a s potěšením lze konstatovat, že tu prestiž si vybudovali oni sami svým chováním. To nejde říct jako važme si jich a podobně, to oni si vytvořili sami. Děkuju.

