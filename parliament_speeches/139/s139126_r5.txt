File: s139126.htm
Anchor: r5
Date: 39. schůze, 27. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Děkuji, vážená paní místopředsedkyně. Vážené kolegyně, vážení kolegové, možná ještě než začnu k samotnému obsahu tohoto sněmovního tisku 796, tak bych ještě rád zareagoval na to, co tady padlo v předchozí debatě u těch přednostních práv ze strany pana místopředsedy Aleše Juchelky, když mluvil o tom, že jsem tady minulý týden nebyl. Tak tady jasně pojmenuju, proč jsem tady nemohl být. Byl jsem na výročí připomínky 80 let holocaustu v Izraeli, v Jeruzalémě jako zástupce vlády. Byla tam celá řada jiných zemí na úrovni ministrů těch vlád, takže to byl důvod mé nepřítomnosti minulý týden. Aby to zaznělo, že jsem nebyl někde při běžných pracovních povinnostech tady někde v Praze nebo po České republice, ale byla to tato věc, která si myslím, že je celkem pochopitelná.
Nicméně teď zpět k tomuto konkrétnímu sněmovnímu tisku, protože také už o něm tady byla řeč při návrhu na úpravu programu schůze. (Odmlčení z důvodu hluku v sále.)

