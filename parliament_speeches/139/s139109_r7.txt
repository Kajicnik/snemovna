File: s139109.htm
Anchor: r7
Date: 39. schůze, 27. května 2025
Speaker: Ministr pro evropské záležitosti ČR Martin Dvořák

Speech:
Ministr pro evropské záležitosti ČR Martin Dvořák: Vážený pane předsedající, vážené paní poslankyně, vážení páni poslanci, dovolte mi, abych v zastoupení pana ministra školství, mládeže a tělovýchovy představil v prvém čtení vládní novelu zákona č. 18/2004. Sb., o uznávání odborné kvalifikace a jiné způsobilosti příslušníků členských států Evropské unie a některých příslušníků jiných států, a o změně některých zákonů, zákon o uznávání odborné kvalifikace.
K přípravě návrhu novely bylo přistoupeno v souladu s plánem legislativních prací vlády na rok 2024, a to v souvislosti s řízením o porušení smlouvy z důvodu nesprávné transpozice směrnice Evropského parlamentu a Rady 2005/36/ES ze dne 6. července 2005, o uznávání odborných kvalifikací. Řízení bylo zahájeno Evropskou komisí v roce 2018 na základě předchozí kontroly transpozice zmíněné směrnice provedené v roce 2008. Bylo ukončeno 8. května 2024 vydáním rozsudku Soudního dvora Evropské unie C-75/22. ***
