File: s139169.htm
Anchor: r10
Date: 39. schůze, 27. května 2025
Speaker: Poslankyně Eva Fialová

Speech:
Poslankyně Eva Fialová: Moc děkuji za slovo. Já tu diskusi bedlivě poslouchám a teď už mi to nedalo, protože poněkolikáté jsem slyšela v argumentaci, že nápoj koupí rodiče svým dětem a podají ho doma. Případně. Tak já nevím? Tak máme zakázaný ten alkohol, ty cigarety... A ještě jsem neviděla žádného rodiče, který by dobrovolně jenom proto, že mu chutná pivo, svým dětem to pivo dával, protože řeknou, že na něj mají chuť. Jako to je úplně stejný příměr jako v tuhletu... Nebo aby mu nutil tu cigaretu, protože mně to chutná. Tak si pojďme tady nemíchat jabka s hruškama a říci, že i ty cigarety a ten alkohol působily nějakým způsobem preventivně, a všichni z nás teď víme, tohleto je nezdravé a tohle dětem nedávejme a tohle si nepřejeme, aby ty děti konzumovaly. Takže stejným způsobem můžeme přistupovat i k energetickým nápojům. ***
