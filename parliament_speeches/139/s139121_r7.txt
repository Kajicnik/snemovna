File: s139121.htm
Anchor: r7
Date: 39. schůze, 27. května 2025
Speaker: Poslanec Jiří Mašek

Speech:
Poslanec Jiří Mašek: Děkuji. Vážená paní předsedkyně, kolegyně, kolegové, já bych chtěl touto cestou poděkovat kolegyni Mádlové za to, co zpracovala. Byl jsem u toho, řadu věcí se mnou a s mými kolegy konzultovala a je na tom odpracováno hrozně moc. Ten tisk ona tam uvedla s mnohem nižším číslem pořadovým, dokonce jsme to měli skutečně projednáno, potvrzuji, mluvili jsme o tom s členy zdravotního výboru a byla přislíbena podpora. V tom, co tady říkala, z toho bylo vidět, že v tom je paní kolegyně Mádlová velmi zavzatá, tak z toho je vidět, že tomu dala strašně moc. A teď mně to vadí v tom, že kolegové, kteří nám to slíbili, tak potom z toho cukli. A viděli jste, že to, co tady bylo řečeno, bylo zcela apolitické. Respektuje to demografický vývoj, vývoj počtu zdravotnických pracovníků, nutnost změny kompetencí nelékařů a tak dále.
Pane ministře, tak jako říkali mí kolegové, já jsem rád za to, že to dneska tady, jsem přesvědčen, přijmeme. Ale mrzí mě, že přes deklarovanou podporu nakonec vaše nějaká pětka, porada nejvyšších bossů, i z tohohle udělá politikum. A prostě nezlobte se, pro mě to je ukradený zákon. Děkuju. (Potlesk poslanců hnutí ANO 2011.)

