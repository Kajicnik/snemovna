File: s139170.htm
Anchor: r4
Date: 39. schůze, 27. května 2025
Speaker: Poslanec Petr Fifka

Speech:
Poslanec Petr Fifka: Děkuji. Já bych se chtěl vyjádřit v podobném duchu jako můj předřečník. Paní kolegyně, prostřednictvím pana předsedajícího, povědomí o tom, že by se dětem neměl dávat alkohol, je v naší společnosti poměrně rozšířené a normální. Ovšem mám obavy, že totéž neplatí právě o energetických nápojích.
Já vám tady řeknu jeden příklad. Na letním táboře, kde jedna z mých příbuzných pravidelně dělá pořadatelku, dítě s prokazatelnou nadváhou dostane od rodičů balíček a v něm jsou dva velké sáčky čipsů a čtyři energetické nápoje. To je realita. To je realita.
A teď se dostáváme k meritu té věci. Naším úkolem je přesvědčit rodiče o tom, aby nedávali svým dětem energetické nápoje. Nikoliv to zakázat a říct - toto je zakázáno. Tam přijde ta chuť toho zakázaného ovoce. A vypadne úplně z toho ten hlavní důvod, že by rodiče měli vědět, jak škodlivé jsou energetické nápoje pro jejich děti, aby oni sami na ně působili, vysvětlili jim a zamezili už v rodině a při výchově konzumaci nerelevantní těchto nápojů. A tady státní paternalismus opravdu jako nepomůže, to si řekněme.

