File: s139097.htm
Anchor: r8
Date: 39. schůze, 27. května 2025
Speaker: Poslanec Patrik Nacher

Speech:
Poslanec Patrik Nacher: Děkuji. Já budu mít dva návrhy, ale určitě nevyčerpám deset minut, tak pak mi asi pusťte tu pětiminutovku znovu.
Ten první vychází z toho, co jsem už tady navrhoval minulý týden, a to je téma interpelace. Mě moc mrzí, vy jste nám slíbili, že tento čtvrtek nám interpelace milostivě zanecháte. Přišla tahleta vládní kauza a krize, my logicky chceme svolat mimořádnou schůzi, kterou už slovně podpořili někteří i koaliční poslanci a ministři. A bohužel je to svoláno zrovna na čtvrtek, kdy jsou zase interpelace. Takže my o ty interpelace znovu přijdeme. Jinými slovy, když bych to měl shrnout: vládní průšvih rovná se opozice přichází o interpelace a to mě fakt trápí, protože ta statistika je, že už se dostáváme k padesáti procentům.***
