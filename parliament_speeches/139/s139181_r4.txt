File: s139181.htm
Anchor: r4
Date: 39. schůze, 27. května 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, pane předsedající. Pane ministře, dámy a pánové, jak už jste si zvykli, občas dávám k dobru některé zážitky ze své praxe. Nebude tomu ani tak nyní a velmi děkuji za tu novelu, protože mám pocit, že ta společnost před 35 lety zapomněla na část veteránů, a to jsou veteráni z Perského zálivu, z té první mise.
Oni bohužel přišli do doby, kdy potom došlo k rozdělení republiky, a ono se na ně trošku zapomnělo. Já jsem se k nim dostala úplně náhodou při klinické praxi. A musím říct jednu věc. Jsou to lidé velmi hrdí, kteří odvedli pro tu republiku úžasnou práci. Mají veliký kredit v zahraničí, na mezinárodním poli a někteří z nich byli nezaměstnaní. Protože prostě nenašli práci, došlo k rozdělení republiky a tak. A pro mě bylo velmi důležité, že třeba oni se někteří setkali u nás teda v čekárně a po dvou měsících si vzájemně pomohli a práci si našli. Takže jsou to opravdu lidé s vysokým morálním kreditem. Teď pomíjím některé drobnosti, samozřejmě neznám všechny a jsem velmi ráda, že k tomu narovnání dojde a děkuju.

