File: s139033.htm
Anchor: r3
Date: 39. schůze, 27. května 2025
Speaker: Poslankyně Hana Naiclerová

Speech:
Poslankyně Hana Naiclerová:: Děkuji za slovo, pane předsedající. Vláda předložila Sněmovně návrh zákona 15. 5. 2025 a byl rozeslán poslancům jako tisk 977/0 dne 15. 5. 2025. Navrhovatel navrhl Sněmovně projednávání návrhu zákona tak, aby Sněmovna s ním mohla vyslovit souhlas již v prvém čtení podle § 90 odst. 2 zákona (č.) 90/1995 Sb., o jednacím řádu Poslanecké sněmovny, ve znění pozdějších předpisů. Předsedkyně Sněmovny projednání zákona doporučila 27. 5. 2025 a určila mě jako zpravodajku a navrhla přikázat k projednání rozpočtovému výboru.
Zákon má nabýt účinnosti dnem 29. září 2025 v souladu s transpoziční lhůtou stanovenou evropskou směrnicí. Právě vzhledem ke krátkému času na transpozici a čistě technickému charakteru změn navrhuje vláda, aby Poslanecká sněmovna vyslovila souhlas s návrhem již v prvém čtení.
Předpokládané dopady jsou převážně pozitivní v podobě snížení administrativní zátěže a zlepšení dohledu nad kapitálovými trhy, přičemž náklady na implementaci budou minimální. Děkuji.

