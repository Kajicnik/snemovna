File: s139127.htm
Anchor: r6
Date: 39. schůze, 27. května 2025
Speaker: Poslanec Pavel Bělobrádek

Speech:
Poslanec Pavel Bělobrádek: Vážená paní místopředsedkyně, vážený pane ministře, kolegyně, kolegové, člověk může s druhým nesouhlasit, druhý člověk může toho druhého nemít rád, ale nejhorší je, když se ztrapníte a jste směšný. Ale to, co jste předvedl vy, to byl normálně hnus. (Předsedající: Mým prostřednictvím.) Vy vůbec - (Poslanec Bělobrádek se otáčí k předsedající:) já jsem nikoho neoslovil. (Reakce z pléna. Předsedající: Oslovil.) To, co jste předvedl, pane kolego, prostřednictvím paní předsedající, to byl opravdu hnus o ubohost. To, že nechápete, jaká je funkce vicepremiéra, že místopředseda vlády musí kromě jiného plnit i protokolární záležitosti, to se dá pochopit, ale to, že za hnusnou stafáž jako nazvete tak významnou událost, historicky i diplomaticky, to tedy opravdu už rozum zůstává stát. To jste asi, pane kolego, prostřednictvím paní předsedající, opravdu dneska měl nějaký špatný spánek. (Bouřlivý potlesk zprava.)

