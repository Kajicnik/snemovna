File: s139151.htm
Anchor: r6
Date: 39. schůze, 27. května 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo. Já bych se chtěl dopředu ujistit a zeptat se, kdo nám tedy bude odpovídat a zda nám bude odpovídat v rámci rozpravy třetího čtení na ty jednotlivé otázky? Za předkladatele někdo po skončení rozpravy, nebo v rámci debaty?
Já mám jeden konkrétně zaměřený zájem, a to jsou to místní akční skupiny a celá řada otázek, které tato novela vyvolává, a ani debata s panem náměstkem Sršněm, který je z příslušného ministerstva, ty obavy místních akčních skupin nerozptýlily. A to je právě ten problém, který tu máme, že i když nám odpoví některý z předkladatelů, tak to bude odpověď poslance, není to odpověď instituce, která bude následně provádět výklad toho usnesení, toho nového zákona. Já samozřejmě respektuji to, že každý poslanec má svou zákonodárnou iniciativu a může předkládat zákon.
Jenom pro zajímavost, jestli se nepletu, všech těch pět předkladatelů, vy jste tu první volební období, všech pět. Já si pamatuju sám sebe, jsem tady dvanáct let a pamatuju si, že jsme taky se dopouštěli takového domácího kutilství a předkládali jsme různé návrhy zákonů a že jsme kolikrát vyhověli i ministrům, a můžu vás ujistit, že za těch dvanáct let se potvrdilo, že to je vždycky špatně. Vždycky to bylo špatně. ***
