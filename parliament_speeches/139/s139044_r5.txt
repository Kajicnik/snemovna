File: s139044.htm
Anchor: r5
Date: 39. schůze, 27. května 2025
Speaker: Ministr kultury ČR Martin Baxa

Speech:
Ministr kultury ČR Martin Baxa:: Děkuju za slovo. Dobré odpoledne, milé kolegyně, milí kolegové, pan předseda Kolovratník řekl vše podstatné. Já bych chtěl jenom zdůraznit, že se jedná o faktické uvedení v život významné části novely audiovizuálního zákona. Poté, co budou zvoleni členové těchto rad, zvolí si své předsedy a následně bude moci začít pracovat představenstvo fondu, které řídí vše, podstatné věci, a chtěl bych jenom připomenout, že velkou novelu audiovizuálního zákona jsme tady přijali napříč politickým spektrem, tehdy vlastně jednomyslně, a chci jenom vás ujistit, že toto už je jenom poslední tečka toho, aby systém, na kterém jsme se tady jako Poslanecká sněmovna - zleva, zprava bych takhle řekl - shodli. Tak děkuju za podporu a za dobrou volbu. Děkuju.

