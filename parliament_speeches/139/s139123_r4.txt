File: s139123.htm
Anchor: r4
Date: 39. schůze, 27. května 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, pane místopředsedo. Vážené kolegyně, vážení kolegové, posledních pár dnů mám pocit, že jsem v nějakém špatném snu nebo v nějakém hororu, že prostě to, co se děje, co každou hodinu se objevuje ve veřejných zdrojích, na internetu, nové a nové informace kolem největšího skandálu v novodobé historii naší země, je neuvěřitelné. My jsme dnes tady chtěli otevřít aspoň zásadní věci, které opravdu už se týkají těch postupů, to znamená, my tady máme největší kauzu praní špinavých peněz, cituji NCOZ, vůbec za posledních x let, my tady upozorníme na závažné skutečnosti, koalice zavetuje všechny naše body.
Kdepak máme pana premiéra dneska, vážené kolegyně, vážení kolegové? Pana premiéra máme v Pardubicích na předvolební kampani, protože on je vlastně úplně v pohodě! On se vlastně nemá z čeho zpovídat. On je v klidu a jede si do Pardubic na předvolební kampaň, místo aby se tady zpovídal této Sněmovně! Tak já doufám, že ve čtvrtek tu bude nejen on, ale i ministr financí i ministr spravedlnosti v demisi, Blažek. Děkuju. (Potlesk poslanců hnutí ANO 2011.)

