File: s139174.htm
Anchor: r6
Date: 39. schůze, 27. května 2025
Speaker: Poslanec Jan Berki

Speech:
Poslanec Jan Berki: Já normálně bývám nejedovatý. Tentokrát si dovolím trošku jedovatost, vaším prostřednictvím, jenom pokud jsem dobře našel, tak § 204 trestního zákoníku - podávání alkoholu dítěti. Kdo ve větší míře nebo opakovaně prodá, podá nebo poskytne dítěti alkohol, bude potrestán odnětím svobody až na jeden rok.
Jenom chci říct, že ten princip, který jste zpochybňoval, my už v tom trestním zákoníku máme. Je daleko přísnější pro některé jiné případy. A zároveň tedy se moc těším, až pan poslanec Kučera, vaším prostřednictvím, tedy to říkám jemu, si dá tu práci a bude odstraňovat tedy z našeho legislativního molochu, tedy celého, všechny věci, které jsou podle něj nevymahatelné a nedávají smysl, aby v tom systému byly.

