File: s139164.htm
Anchor: r4
Date: 39. schůze, 27. května 2025
Speaker: Poslankyně Renáta Zajíčková

Speech:
Poslankyně Renáta Zajíčková: Já bych tady chtěla jenom reagovat na to, že se tady obáváme toho, že přijdou další a další věci, které budeme muset regulovat. Ano, budeme a budeme tady mít velmi brzo materiál a budeme tady vést takovouhle debatu a velmi složitou debatu, až budeme řešit, jestli zakážeme telefony, nebo ne v našich školách.
A prostřednictvím vás, pane předsedající, na tuším Bereniku Peštovou nebo na někoho bych chtěla reagovat. Ne, na vás, pane Juchelko. Nevím, když tady tedy říkáte, že jste proti tomu zákazu nebo proti té regulaci a že vám vadí to, že se vlastně rozšiřuje obsah těch věcí, které chceme regulovat, proč váš kandidát do nadcházející volby prosazuje zákaz mobilů ve školách? To je také zákaz a také je to zodpovědnost rodiny! A přesto víme, že prostě tady hodiny tráví - šest, sedm hodin děti na telefonu, a víme, že to má prostě devastující účinek, tak také budu tedy říkat, je to úplně jedno, ať si zodpovídají za to rodiče. A určitě jsou tady mnozí z vašeho hnutí, kteří - a jsou a dneska už to říkají nahlas, že jsou pro zákaz telefonů. Tak si trošku protiřečíte. Buď jsem pro regulace a zákazy, anebo nejsem.

