File: s139176.htm
Anchor: r4
Date: 39. schůze, 27. května 2025
Speaker: Poslanec Vladimír Zlínský

Speech:
Poslanec Vladimír Zlínský: Vážený pane předsedající, děkuji za slovo. Já to nebudu dlouze natahovat, já bych chtěl jenom říct, že jsem rád, že se tu objevilo tolik bojovníků proti regulacím, za svobodu konání každého z nás, jednotlivce, protože by chtěl připomenout jednu organizaci, která se jmenuje Evropská unie, která je mistrem světa v produkování regulací. Takže předpokládám, že tito poslanci si toho budou vědomi, a až budeme schvalovat nařízení ve výborech nebo i tady v parlamentu, které podporují tady tyto regulace, tak že si vzpomenou na své bouřlivé projevy, které tady měli, a budou hlasovat i proti evropským regulacím. Děkuji.

