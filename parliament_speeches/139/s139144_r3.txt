File: s139144.htm
Anchor: r3
Date: 39. schůze, 27. května 2025
Speaker: Místopředseda vlády a ministr zdravotnictví ČR Vlastimil Válek

Speech:
Místopředseda vlády a ministr zdravotnictví ČR Vlastimil Válek: Děkuji, pane předsedající. Já bych si dovolil přednést návrh na změnu procedury, o kterém bych požádal pak hlasovat, jestli mohu. Vážený pane předsedající, vážené kolegyně, kolegové, navrhuji, aby po pozměňovacím návrhu B byl hlasován jako dílčí nejdřív pozměňovací návrh C pana poslance Brázdila o lékárenských pohotovostech a následně byl hlasován pozměňovací návrh F2, který se ale současně navrhuje hlasovat odděleně tak, že nejdříve by se hlasoval návrh F2 pouze v rozsahu jeho bodu 1, a to pouze v případě, že by nebyl schválen pozměňovací návrh pana poslance Brázdila pod písmenem C. Byl-li by schválen pozměňovací návrh pana poslance Brázdila pod písmenem C, pak by návrh F2 v rozsahu jeho bodu 1 byl nehlasovatelný a dále by se hlasoval návrh F2 v rozsahu jeho bodů 2 až 5, tedy zbytek tohoto pozměňovacího návrhu.
Myslím si, že je to jednoduché a srozumitelné, ale přece jenom pro jistotu, procedura by pak vypadala: bod 1 - návrhy legislativně technické, bod 2 - pozměňovací návrh A, bod 3 -pozměňovací návrh B, bod 4 - pozměňovací návrh C pana poslance Brázdila, bod 5 - F2, bod 1, tedy bod 1 z tohoto návrhu, a 5A, body 2 až 5.
Pokud by prošel pozměňovací návrh pana poslance Brázdila, tedy bod 4, pozměňovací návrh písmeno C, pak by nebyl hlasovatelný bod F2, jeho první část, tedy písmeno 1, a další v pořadí pak už by bylo 6D, 7E a tak dále. Takže prosím hlasovat o této variantě hlasovací procedury, kterou navrhuji. Děkuji.

