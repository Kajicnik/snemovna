File: s139115.htm
Anchor: r7
Date: 39. schůze, 27. května 2025
Speaker: Místopředseda vlády a ministr vnitra ČR Vít Rakušan

Speech:
Místopředseda vlády a ministr vnitra ČR Vít Rakušan: Děkuju za slovo, paní předsedkyně. Kolegyně, kolegové, v předchozím bodu důležitém děkuji všem vám napříč politickým spektrem za podporu.
Toto je související tisk s předchozím, který mění některé existující zákony. Občanský soudní řád se mění tak, že se přiznává jednorázové odškodnění, ti odškodnění se vyjímají ze soudního výkonu rozhodnutí, aby je nebylo možné exekučně postihnout.
Zákon o daních z příjmu se mění tak, že se přiznaná jednorázová odškodnění vyjímají z okruhu zdanitelných příjmů, aby se zabránilo jejich dodatečnému snižování, zákon o životním a existenčním minimu, aby byla v rámci systému sociálního zabezpečení zohledněna povaha přiznaných jednorázových odškodnění, a ta se tak nezapočítávala do částek životního a existenčního minima.
S ohledem na skutečnost, jak už uvedla paní předsedkyně, že se jedná o zákon doprovázející předešlý tisk, tak bych i v tomto případě požádal, abychom schválili návrh zákona již v prvním čtení. Děkuji za pozornost.

