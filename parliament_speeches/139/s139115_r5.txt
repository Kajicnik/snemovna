File: s139115.htm
Anchor: r5
Date: 39. schůze, 27. května 2025
Speaker: Poslanec Miroslav Samaš

Speech:
Poslanec Miroslav Samaš: Děkuju vám za slovo, paní předsedající. Dámy a pánové, už to tady zaznělo několikrát, nacházíme se v sérii tisků, které se vypořádávají vlastně s takovou tou temnou minulostí a musím říct, že to teda trvalo. Nicméně jsme rádi, že to přišlo na pořad dnešní schůze, a náš klub samozřejmě podpoří to, aby to bylo přijato ve zkrácením znění, stejně jako následující tisk, který se toho taky týká, což je 874.
Nicméně lidí, kterých se to týká, tak třeba ta akce Asanace vedla k nucenému vystěhování lidí, kteří nesouhlasili s tehdejším režimem. A taková nejvýraznější osobnost nebo ty osobnosti je písničkář Jaroslav Hutka, kterého asi všichni známe, kterému je dneska 78 let, a pan spisovatel a básník Pavel Kohout, kterému je dneska 96 let, takže se konečně dočkali a můžeme jenom být rádi. Děkuju moc.

