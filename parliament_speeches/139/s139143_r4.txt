File: s139143.htm
Anchor: r4
Date: 39. schůze, 27. května 2025
Speaker: Poslankyně Lenka Knechtová

Speech:
Poslankyně Lenka Knechtová: Vážený pane místopředsedo, děkuji za slovo. Já bych také ráda položila panu ministrovi otázku, a to, jak bude zabezpečena lékárenská péče v obcích pod 5000 obyvatel. Protože ten model, o kterém tady mluvil pan kolega Kuchař, prostřednictvím pana předsedajícího, tak ten funguje v oerpéčkách, městech kolem devíti deseti tisíc obyvatel, kde lékárny se nějakým způsobem - změní to svoje fungování, ale na klasickém venkově nám opravdu lékárny padají jedna za druhou a už není náhrada. A ještě bych chtěla vědět, jestli ministerstvo se zabývá opravdu okraji krajů, protože u nás vzniká na konci Jihomoravského kraje velké území, které není pokryto, a z druhé strany z kraje Vysočina je úplně to stejné. Takže jestli Ministerstvo zdravotnictví síťuje to území tak, aby vědělo, že ta lékárenská péče je opravdu poskytována. Děkuji. (Hluk v sále.)

