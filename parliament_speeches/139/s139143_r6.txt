File: s139143.htm
Anchor: r6
Date: 39. schůze, 27. května 2025
Speaker: Místopředseda vlády a ministr zdravotnictví ČR Vlastimil Válek

Speech:
Místopředseda vlády a ministr zdravotnictví ČR Vlastimil Válek: Děkuji, pane předsedající. Vážené paní poslankyně, vážení páni poslanci, dámy a pánové, kolegyně a kolegové, dovolte mi vystoupit po domluvě se sněmovní legislativou, s návrhem tří drobných legislativně technických úprav.
První je z důvodu přijetí sněmovního tisku číslo 833, tedy novela zákona o elektronizaci zdravotnictví, který mimo jiné obsahuje - nebo který mimo jiné novelizuje - také zákon o zdravotních službách. S ohledem na jeho výsledné Sněmovnou schválené znění je nezbytné provést legislativně technickou úpravu návrhů obsaženého ve sněmovním tisku číslo 798 z důvodu duplicity změn týchž ustanovení. Je tedy třeba odstranit duplicitu obsaženou ve sněmovním tisku 798 tak, aby návrh v tisku číslo 798 reflektoval aktuální právní stav a navazoval na již přijaté změny z tisku 833, který předmětná ustanovení s výčtem genetických vyšetření, který je totožný i v tomto tisku, nad to doplnil o zmocnění pro prováděcí právní předpis.
Oba body obsahují změny v ustanovení § 77a odst. 4 písm. a)  a b), avšak úpravu těchto ustanovení jsme již jako Sněmovna provedli a nedávno schválili prostřednictvím tisku 833. A nedávalo by smysl vracet se v tomto ohledu o krok zpět. Můj návrh číslo 1 tedy zní: v části první článek I se dosavadní body 151 a 152 zrušují.
Druhá úprava spočívá ve změně účinnosti, kdy navrhovaná účinnost k 1. červenci 2025 s ohledem na parlamentní lhůty je již nestihnutelná - proto navrhuji, aby se posunula k datu 1. ledna 2026. Můj návrh číslo 2 zní: v dosavadní části osmé článek IX se slova 1. července 2025 nahrazují slovy 1. ledna 2026.
A konečně můj třetí návrh směřuje jako legislativně technická úprava do pozměňovacího návrhu pana poslance Filipa a mého, který je v systému nahrán jako dokument číslo 6480, kdy jde o vypuštění odkazu na ustanovení § 2 odst. 4 písm. b) zákona o zdravotních službách, kdy se jedná o nadbytečný odkaz, jehož uvedení bez dalšího je chybou, kterou nejde napravit jinak než jeho vypuštěním, neboť jeho setrvání by implikovalo značné výkladové a praktické problémy, které nebyly a nemohou být nikdy zamýšleny. Proto můj návrh číslo 3 zní: v bodě 1 pozměňovacího návrhu číslo 6480 se v části první článek I dosavadní bod 8 v § 5 odst. 2 písm. i) slova: poradenství a další péče podle § 2 odst. 4 písm. b) nahrazují slovy: a poradenství. Děkuji vám za pozornost.

