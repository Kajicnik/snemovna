File: s139001.htm
Anchor: r1
Date: 39. schůze, 27. května 2025
Speaker: Místopředseda PSP Jan Bartošek

Speech:
Místopředseda PSP Jan Bartošek:: Vážené paní poslankyně, vážení páni poslanci, vážení členové vlády, zahajuji 139. schůzi Poslanecké sněmovny a všechny vás vítám.
Aby byla zaznamenána naše účast, tak já vás nejprve odhlásím a požádám vás, abyste se opět přihlásili identifikačními kartami a případně mi oznámili, kdo žádá o vydání náhradní karty.
Organizační výbor Poslanecké sněmovny stanovil návrh pořadu 139. schůze dne 15. května 2025 a pozvánka vám byla rozeslána elektronickou poštou téhož dne.

Nyní přistoupíme k určení dvou ověřovatelů této schůze. Já navrhuji, abychom určili poslankyni Barboru Urbanovou a poslance Zdeňka Kettnera. Má někdo jiný návrh? Takový návrh nevidím.
Zahajuji hlasování. Ptám se, kdo souhlasí s navrženými ověřovateli? Kdo je proti?
Je to hlasování s pořadovým číslem 1, přihlášeno je 128 poslankyň a poslanců, pro 123, proti 1. Konstatuji, že jsme ověřovateli 139. schůze Poslanecké sněmovny určili poslankyni Barboru Urbanovou a poslance Zdeňka Kettnera.

Sděluji, že do zahájení schůze požádali o omluvení své neúčasti na jednání tito poslanci: Andrej Babiš na celý jednací den z osobních důvodů, Romana Bělohlávková na celý jednací den z osobních důvodů, Roman Bělor od 17.30 z pracovních důvodů, Ondřej Benešík na celý jednací den z důvodu zahraniční cesty, Lubomír Brož na celý jednací den z pracovních důvodů, Martin Dlouhý na celý jednací den ze zdravotních důvodů, Eva Fialová do 18 hodin z pracovních důvodů, Romana Fischerová na celý jednací den ze zdravotních důvodů, Jiří Hájek na celý jednací den z důvodu zahraniční cesty, Vít Kaňkovský na celý jednací den ze zdravotních důvodů, Jiří Kobza na celý jednací den z důvodu zahraniční cesty, Michael Kohajda na celý jednací den z pracovních důvodů, Jan Lacina na celý jednací den z důvodu zahraniční cesty, Helena Langšádlová na celý jednací den z pracovních důvodů, Jarmila Levko na celý jednací den z důvodu zahraniční cesty, Jakub Michálek od 14 do 16 hodin z pracovních důvodů, Pavla Pivoňka Vaňková od 14 do 16 hodin z pracovních důvodů, David Pražák na celý jednací den z pracovních důvodů, Petra Quittová od 14 do 18.30 z pracovních důvodů, Karel Rais na celý jednací den ze zdravotních důvodů, Michael Rataj do 17.30 z pracovních důvodů, Michal Ratiborský na celý jednací den z důvodu zahraniční cesty, Pavel Svoboda na celý jednací den z pracovních důvodů, Antonín Tesařík do 19 hodin ze zdravotních důvodů.
Z členů vlády se omlouvají: pan ministr Martin Baxa od 19.30 z pracovních důvodů, Mikuláš Bek do 14.30 z pracovních důvodů, Martin Dvořák na celý jednací den z důvodu zahraniční cesty, Petr Hladík na celý jednací den z pracovních důvodů, Petr Kulhánek od 15 hodin z pracovních důvodů, Martin Kupka na celý jednací den z pracovních důvodů a pan ministr Jan Lipavský na celý jednací den z pracovních důvodů.
S náhradní kartou číslo 4 bude dnes jednat a hlasovat pan poslanec Kubíček.
Ještě přišly dvě omluvy: od 14 do 16 hodin z pracovních důvodů se omlouvá pan poslanec Richard Brabec a pan poslanec Jiří Hájek bere zpět svoji omluvu. Z dnešního dne stahuje svoji omluvu pan poslanec Kobza.
Nyní přistoupíme k návrhu pořadu 139. schůze tak, jak je uveden na poznámce (pozvánce?), a já vás nejprve seznámím s návrhy, na kterých se dohodlo dnešní grémium.
Za prvé, navrhujeme zařadit do návrhu pořadu čtyři nové body: první, sněmovní tisk 975, je to změna některých zákonů v oblasti kapitálového trhu v souvislosti se zřízením a fungováním jednotného evropského přístupového místa, je to první čtení, podle § 90 odst. 2; dále sněmovní tisk 976, je to změna některých zákonů v oblasti finančního trhu v souvislosti se zřízením a fungováním jednotného evropského přístupového místa, je to první čtení, podle § 90 odst. 2; dále sněmovní tisk 977, novela zákona o podnikání na kapitálovém trhu, první čtení, podle § 90 odst. 2, a sněmovní dokument 6753, návrhy Poslanecké sněmovny na propůjčení nebo udělení státních vyznamenání.
Za druhé, navrhujeme následující postup jednání v tomto týdnu. Dnes, to je v úterý 27. května, navrhujeme projednávat body z bloku Zákony - první čtení, navržené k projednání podle § 90 odst. 2 v následujícím pořadí: nový bod, sněmovní tisk 975; nový bod, sněmovní tisk 977, a nový bod, sněmovní tisk 976; dále bod 54, sněmovní tisk 968, novela zákona o civilním letectví; bod 53, sněmovní tisk 967, novela zákona o námořní plavbě; bod 51, sněmovní tisk 962, novela zákona o uznání odborné kvalifikace; bod 38, sněmovní tisk 907, novela zákona o ochraně označení původu; bod 34, sněmovní tisk 875, vládní novela zákona o odškodnění za ochranný dohled z politických důvodů; bod 23, sněmovní tisk 817, vládní návrh zákona o odškodnění některých obětí potlačení demonstrací; bod 32, sněmovní tisk 873, vládní návrh zákona o odškodnění osob nucených Státní bezpečností k vystěhování; dále bod 33, sněmovní tisk 874, vládní návrh zákona o odškodnění osob nucených Státní bezpečností k vystěhování, související; bod 50, sněmovní tisk 947, vládní návrh zákona o kritické infrastruktuře; bod 30, sněmovní tisk 867, novela zákona o nelékařských zdravotnických povoláních; bod 142, sněmovní tisk 795, novela o Hasičském záchranném sboru; bod 156, sněmovní tisk 943, novela zákona o ochraně znaku a názvu Červeného kříže; bod 161, sněmovní tisk 959, novela zákona o válečných veteránech; bod 52, sněmovní tisk 963, novela zákona o vstupu a dovozu některých kulturních statků.
Zítra, ve středu 28. května, bude od 9 hodin pokračovat přerušená 134. schůze Poslanecké sněmovny.
Pět minut po jejím skončení nebo přerušení bychom pokračovali ve 139. schůzi Poslanecké sněmovny projednáváním bodů z bloku zákony ve třetím čtení v následujícím pořadí: bod 169, sněmovní tisk 728, novela občanského zákoníku; bod 171, sněmovní tisk 750, novela o znalcích, znaleckých kancelářích a znaleckých ústavech; bod 180, sněmovní tisk 861, novela trestního zákoníku; bod 186, sněmovní tisk 747, novela zákona o soudech a soudcích; bod 177, sněmovní tisk 798, novela zákona o zdravotních službách; bod 179, sněmovní tisk 847, vládní návrh zákona o kategorizaci zdravotních prostředků.
Ve 13.45 bychom se věnovali volebním bodům v tomto pořadí: bod 201, návrh na volbu členů Rady Státního fondu audiovize pro poskytování podpory kinematografie; bod 202, návrh na volbu členů Rady Státního fondu audiovize pro poskytování podpory televizních děl; bod 203, návrh na volbu členů Rady Státního fondu audiovize pro poskytování podpory animovaných audiovizuálních děl a videoher; bod 204, návrh na volbu členů Státního fondu audiovize pro poskytování podpory infrastruktury audiovize.
Připomínám, že po skončení dopoledního jednání bude zasedat organizační výbor.
V 15 hodin navrhujeme pevně zařadit nový bod, je to sněmovní dokument 6753, návrhy Poslanecké sněmovny na propůjčení nebo udělení státních vyznamenání. ***
