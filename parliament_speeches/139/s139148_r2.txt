File: s139148.htm
Anchor: r2
Date: 39. schůze, 27. května 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, paní místopředsedkyně. Takže prosím pěkně, dostáváme se k závěru, k hlasování o tomto návrhu zákona.
Chci jenom stručně připomenout, že usnesení garančního výboru, výboru pro zdravotnictví, bylo provedeno na 44. schůzi 19. března tohoto roku jako 183. usnesení tohoto výboru, který byl garančním. Dovolte mi přečíst tedy:
"Výbor pro zdravotnictví Poslanecké sněmovny jako garanční výbor po projednání návrhu zákona ve druhém čtení:
I. Doporučuje Poslanecké sněmovně hlasovat ve třetím čtení o pozměňovacích návrzích podaných k tomuto návrhu zákona, návrh na zamítnutí zákona podán nebyl:
1. To budou návrhy legislativně technické. Připomínám, že nyní načetl legislativně technickou lhůtu ohledně účinnosti zákona pan ministr, čili budeme hlasovat.
2. Pozměňovací návrh A. Pozměňovací návrh - já to připomenu - je ten návrh, který tady připomněl pan kolega Philipp a podával ho pan kolega Kaňkovský. Jedná se o zajištění užívání elektrických invalidních vozíků hrazených z veřejného zdravotního pojištění po celou dobu užívání, což v současné době není. To je návrh A.
3. bod bude bod B2, pozměňovací návrh pana kolegy Fleka, což jest úhrada indikačních omezení pro pacienty ve smyslu monitorace a rozšíření dotčených skupin o internistu, praktického lékaře, u diabetu typu 1 a 2. Připomenu prosím, abychom věděli, o čem hlasujeme, pan kolega Flek. Já si to vezmu přesně, abyste (Jde si ke stolku zpravodaje pro podklady.) přesně věděli: to je procedura tak, jak ji schválil výbor pro zdravotnictví. To B2 tedy je pozměňovací návrh pana kolegy Fleka, kdy se mění úhradový doplatek z těch 42 000 - zaokrouhluji - na 47 450 ročně a z 35 000 a drobných na 34 000 u pacientů druhého typu.
(4.) Za dále, bude-li schválen tento B2, je nehlasovatelný B1, což je opět pozměňovací návrh pana kolegy Fleka, kde jsou stejná omezení nebo rozšíření možností indikace, ale limit se zvyšuje z těch zaokrouhleně 42 000 na 44 000 a nějaké drobné.
5. Budeme hlasovat pozměňovací návrh B3 pana kolegy Fleka, což se jedná o návrh indikačních omezení pro pacientky v těhotenství a dětské pacienty.
(6.) Za další by se hlasovalo o návrhu zákona jako celku.
"II. Výbor pro zdravotnictví zaujímá následující stanoviska..." (Předsedající: To až posléze, paní zpravodajko, prosím.)
"(III.) Zmocňuje zpravodajku výboru, aby seznámila s tímto návrhem...
IV. Pověřuje zpravodajku, poslankyni (Adámkovou), aby na schůzi Poslanecké sněmovny přednesla stanoviska výboru.
V. Pověřuje předsedkyni výboru, paní MUDr. Zdenku Němečkovou Crkvenjaš, aby předložila toto usnesení předsedkyni Poslanecké sněmovny."
Takže zopakuji proceduru: za prvé, legislativně technický návrh, nyní načtený panem ministrem ohledně...

