File: s139121.htm
Anchor: r1
Date: 39. schůze, 27. května 2025
Speaker: Poslanec Milan Brázdil

Speech:
Poslanec Milan Brázdil: Dovolte mi, nedá mi to, abych nezareagoval na obě dvě kolegyně, smutné kolegyně, z toho, že jim to ministerstvo obšlehlo, že si to sebralo, že to nemohly ony prodat nebo lépe řečeno říct. No, je to špatně na jednu stranu, ale zase na druhou buďte rády, protože když bude připravovaný zákon, tak jako třeba zítra zákon o zdravotních službách, kde ministerstvo ke svému návrhu dává dalších šestnáct pozměňováků nebo kolik a z toho je osm přílepků. Mimochodem, sám ministr si dává přílepek úplně k něčemu jinému. Ježíši, kolegyně, buďte rády. Teď to odhlasujeme, a vy - záchranáři a sestry - budete nakonec rádi, jako jsme my. Nebuďme smutní, pojďme hlasovat. (Ozývá se smích zleva.)

