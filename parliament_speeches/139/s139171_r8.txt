File: s139171.htm
Anchor: r8
Date: 39. schůze, 27. května 2025
Speaker: Poslanec Václav Král

Speech:
Poslanec Václav Král: Já navážu na tu debatu. A to je právě škoda, že se neposloucháme, protože tady k hlavní mluvčí předkladatelů, kolegyně Ochodnické, prostřednictvím vás, pane předsedající, když tady mluvila o tom, že energetické nápoje jsou levnější než například voda, tak my z té opravdové energetiky, ne z té energetiky těch energetických nápojů, ale z té opravdové energetiky, tady máme takový inspirativní nástroj, a to je to, o čem mluvím. Tak jako máme zpoplatněné vypouštění sodovkového plynu prostřednictvím emisních povolenek, tak stejně tak my v tomto případě můžeme zdanit cukr například. A to je to, o čem mluvím.
Takže pojďme si to vrátit zpátky do výboru nebo předkladatelům, aby zdokonalili tento návrh. A to, co je nezdravé, to, co našemu tělu objektivně škodí, tak to pojďme zdanit nebo zakázat.
Ale jak jsem řekl, vrátím se k té své původní myšlence. V takovém státě já žít nechci. Tak to je jedna poznámka.
A potom poznámka ke kolegyni Fialové, prostřednictvím pana předsedajícího. Zase, neposlouchala jste tady kolegyni Ochodnickou. Já jsem se snažil ji poslouchat a ona někdy na začátku tady těch svých vystoupení řekla krásnou větu, že vlastně rodiče, když tak mě opravte, paní kolegyně, prosím, ale že rodiče budou moci - ta bohorovnost, jo, budou moci těm svým dětem jako ten energetický nápoj koupit a dát, jestli se nepletu, takhle nějak jste to říkala. Takže paní kolegyně Fialová, nevím, čemu se podivujete. Sama předkladatelka tuto pro mě naprosto unikátní a originální myšlenku tady sama řekla. Prostě rodiče budou moci svým dětem dát ten energický nápoj. Takže předpokládám, že je to tam někde napsáno v těle nebo v důvodové zprávě tady k tomuto sněmovnímu tisku. Tak já bych se tomu nedivil. Děkuju.

