File: s139170.htm
Anchor: r10
Date: 39. schůze, 27. května 2025
Speaker: Poslankyně Eva Fialová

Speech:
Poslankyně Eva Fialová: Děkuji za slovo. Já moc svým předřečníkům všem děkuji. A hrozně mě mrzí, že jste si z toho vzali to b), ty vyloučené lokality. Já jsem řekla, že to je jeden z důvodů, proč to třeba jako podporuji dále, není to jeden hlavní.
Vy jste vůbec opomenuli to, čím vy tady argumentujete. Vy argumentujete tím, že to můžete svým dětem podat, že jim to může někdo koupit. Ten argument byl absolutně lichý.
Ta hlavní myšlenka bylo srovnání, že svým dětem taky nedáváte alkohol a cigarety a že se tu tím nikde neoponuje a někde to přece vzniklo, ten zákaz na začátku. Taky na začátku nebyl zakázaný jejich prodej, jejich reklama. Vždyť všude byla reklama na cigarety dříve, všude byla reklama na alkohol v televizích. A postupně, protože se z toho stal společenský problém, se to nějakým způsobem omezovalo.
Tak já to dávám jenom do souvislostí. A vzali jste si jenom to, co vám bylo vhodné, abyste zaútočili na určitou část, ale já jsem kritizovala, jakým způsobem vy to tu obhajujete, že to můžete těm děckám podat, a někdo z rodičů jim to klidně dá, ale to není normální. To byla ta hlavní myšlenka. ***
