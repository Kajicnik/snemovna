File: s139040.htm
Anchor: r4
Date: 39. schůze, 27. května 2025
Speaker: Poslankyně Nina Nováková

Speech:
Poslankyně Nina Nováková:: Děkuji za slovo, pane předsedající. Nechci příliš zdržovat. Je jasné, že někteří z poslankyň a poslanců mají nutkání předvést svou erudici. Já to samozřejmě uznávám. Příště budu zkoušet z latiny. Ale chtěla jsem jenom říct, že některé věci, které by byly překonané - v případě že, dámy a pánové, považujeme za překonanou hodnotu v naší společnosti odpovědnost rodičů za výchovu svého dítěte, a jestli jim musíme - potřebujeme bidelníka, jak říkal Jan Werich, který jim bude dopodrobna dělat seznamy a říkat jim, co přesně nesmějí, tak to není společnost, ve které skutečně podporujeme demokracii.

