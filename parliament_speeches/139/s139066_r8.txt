File: s139066.htm
Anchor: r8
Date: 39. schůze, 27. května 2025
Speaker: Poslanec Šimon Heller

Speech:
Poslanec Šimon Heller:: Pane poslanče Kotene, prostřednictvím paní předsedající, ve středu jsme tady schvalovali, jako doporučení panu prezidentovi, řadu jmen, in memoriam, řadu obětí komunistického režimu, mimochodem poslance, který tady v lavicích seděl a který zaplatil životem. Takoví se obrací v hrobě, když slyší, že přirovnáváte bývalý totalitní komunistický režim k jakékoliv - zdůrazňuji, k jakékoliv - vládě po roce 1989. Komunistický režim byl zločinný a dnes schvalujeme to, jestli nadále na něj může být reklama, nebo ne. Já jsem přesvědčen, že ne. (Potlesk zprava.)

