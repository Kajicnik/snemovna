File: s139165.htm
Anchor: r2
Date: 39. schůze, 27. května 2025
Speaker: Poslanec Josef Flek

Speech:
Poslanec Josef Flek: Děkuji, pane předsedající, já opravdu jenom krátce a už naposledy, abych to nezdržoval, protože samozřejmě je to pro mě důležité. Na kolegu pana Bohuslava Svobodu, vaším prostřednictvím, já jsem pro, ať to rozhodne Sněmovna. Pojďme to prohlasovat. Pokud bude Sněmovna proti, já to budu respektovat. Ale zase by byla škoda, obráceně by byla pro mě škoda zase, kdyby byla pro, tak to nezkusit. Budu rád, když tak budeme na stejné vlně.
Co se týče pana kolegy Karla Haase, vaším prostřednictvím, omlouvám se, myslel jsem to obrazně řečeno. Vím, že tam v návrhu je pouze to, že se to nesmí konzumovat ve školách a že se to nesmí prodávat dětem. Myslel jsem to pouze obrazně. Takže jenom abychom narovnali to, co bylo řečeno. Samozřejmě je to na tom rodiči, jestli to koupí a doma to tomu dítěti dá vypít. Myslel jsem to opravdu nadneseně. Ale abychom si uvědomili, že nám jde hlavně o ty děti. Děkuju.

