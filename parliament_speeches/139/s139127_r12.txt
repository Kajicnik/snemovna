File: s139127.htm
Anchor: r12
Date: 39. schůze, 27. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Myslím si, že každý rozumný pochopí, a myslím si, že i kolegové z hnutí ANO, kteří byli v minulé vládě, znají tedy princip, jak to funguje. Nemůže-li premiér, nemůže-li ministr zahraničí na takovou věc, tak pak se jede poradit, kdo může z vicepremiérů. Tak to došlo ke mně. My jsme opravdu tam nejeli na žádný výlet, (my) jsme přijeli ráno o půl čtvrté do Jeruzaléma, ráno v šest jsme vstávali a odpoledne jsem odlétal zpátky. Tak jenom pro dokreslení, že to opravdu nebyla žádná trapná stafáž, že jsem k tomu měl ještě pracovní schůzky, ale myslím, že účast tam byla opravdu důležitá, a prosím pěkně, ukončeme tímto toto téma. Děkuju.

