File: s139112.htm
Anchor: r4
Date: 39. schůze, 27. května 2025
Speaker: Poslanec Roman Kubíček

Speech:
Poslanec Roman Kubíček: Děkuju za slovo, paní předsedající. Já budu velmi stručný. Tento legislativní zákon vlastně doplňuje řadu zákonů, jako byl lex OZE I, II, III a lex OZE plyn, a je nezbytné ho přijmout v rámci přijmutí evropské legislativy, v rámci čerpání fondů. Z OZE doplňuje výše uvedené změny související právní úpravy o další nezbytné změny vedoucí k urychlení využívání obnovitelných zdrojů energie, a to v návaznosti na požadavky směrnice RED III.
Hlavním smyslem předkládaného návrhu zákona je transpozice požadavků směrnice RED III směřující k urychlení využívání energie z OZE, zejména prostřednictvím vymezení takzvaných akceleračních oblastí, to znamená oblasti, kde má být urychlena výstavba obnovitelných zdrojů energie.
Principy nové právní úpravy vycházejí z transponované směrnice, platných zákonů a ze strategických dokumentů České republiky, ze kterých vyplývá nezbytnost snížit podíl využívání energie z fosilních zdrojů v co nejkratším čase.
Od nás dostal tento zákon podporu, protože vlastně naplňuje celou tu legislativu, která byla přijímaná v poměrně bouřlivé době, a v každém případě je naprosto nezbytné, aby to bylo přijato co nejdříve. Děkuji.

