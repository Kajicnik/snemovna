File: s139036.htm
Anchor: r1
Date: 39. schůze, 27. května 2025
Speaker: Ministr dopravy ČR Martin Kupka

Speech:
Ministr dopravy ČR Martin Kupka:: Vážený pane předsedající, vážené paní kolegyně, vážení páni kolegové, jedná se také o implementaci nařízení Evropské unie. Ta se týká zejména leteckých paliv a ten návrh ukotvuje a přesně rozděluje kompetence pro Úřad pro civilní letectví, který bude mít na starosti dohled nad právě letišti v oblasti kontroly leteckých paliv a nakládání s nimi, a také se tu přesně určuje působnost Státní energetické inspekce, kde právě ta kontrola moderních leteckých paliv směřuje k výrobcům. Zároveň se tam ukotvují i příslušné sankce a vše, co s právě tím novým nařízením o moderních palivech souvisí.
To je velmi stručné představení toho návrhu a znovu si dovoluji jen zopakovat, že zároveň si vás dovoluji požádat, abyste vyslovili souhlas již v prvém čtení.

