File: s139133.htm
Anchor: r3
Date: 39. schůze, 27. května 2025
Speaker: Poslanec Oldřich Černý

Speech:
Poslanec Oldřich Černý: Děkuji za slovo, pane předsedající. Vážené kolegyně a kolegové, dovolte mi krátce vystoupit k projednávanému návrhu tohoto zákona za naše hnutí SPD. Jak jsem již dříve uvedl, tato novela přináší několik racionálních opatření a úprav oproti současné platné verzi, která obsahuje již řadu neaktuálních a problematických ustanovení. Nechci je zde všechny vyjmenovávat, protože vše je dopodrobna popsáno v důvodové zprávě. Dovolím si však vyzdvihnout přínos zavedení monitoringu eroze jako nové působnosti Státního pozemkového úřadu. Toto považujeme za velmi přínosné, neboť dlouhodobě prosazujeme právě ochranu české půdy a také daleko větší posílení role státu v této oblasti. Zaváděním podobných opatření a pozitivních změn totiž zajišťujeme větší stabilitu a předvídatelnost pro všechny, kterých se toto týká, avšak je třeba vše ještě důsledně provázat s ostatními nástroji půdní ochrany. A protože tato novela přináší několik vylepšení, ve kterých i po našich připomínkách došlo k určitým změnám a ústupkům, bude mít od hnutí SPD podporu. Děkuji za pozornost.

