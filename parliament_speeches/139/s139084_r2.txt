File: s139084.htm
Anchor: r2
Date: 39. schůze, 27. května 2025
Speaker: Poslanec Jan Síla

Speech:
Poslanec Jan Síla:: Já bych chtěl pana ministra upozornit, že je (Důrazně.) v tomto zákonu, v této novele a je to § 77a, Národní registr hrazených zdravotních služeb, odst. číslo 4: "Do Národního registru hrazených zdravotních služeb rovněž předává údaje poskytovatel, který provedl vyžádaná laboratorní vyšetření a tuto zdravotní službu vykázal zdravotní pojišťovně, a to za A" - to je ta novela - "výsledky odborných laboratorních, hematologických, biochemických, mikrobiologických, molekulárněbiologických, molekulárněpatologických, multiomických, imunologických, histopatologických a cytologických vyšetření a za B údaje o provedených odborných, laboratorních, genetických, cytogenetických a multiomických vyšetřeních zahrnujících data zárodečného genomu. Jde-li o genetická, prediktivní, presymptomatická, prenatální a preimplantační vyšetření, poskytovatel předá pouze údaj o typu provedeného vyšetření, jinak musí genom odeslat." Čili to je všecko. Já bych chtěl slyšet, co mně na to řekne pan ministr teďka.

