File: s139143.htm
Anchor: r2
Date: 39. schůze, 27. května 2025
Speaker: Poslanec Jan Kuchař

Speech:
Poslanec Jan Kuchař: Děkuji za slovo, pane místopředsedo. Teď už budu kratší a jsem rád, že jsem stihnul ještě před vyjádřením pana ministra. Já budu nejdřív reagovat na pana kolegu Janulíka, vaším prostřednictvím. Trh si to opravdu nevyřeší, protože ten trh v České republice už neexistuje. Trh je ovlivňován v podstatě dvěma monopoly, tudíž máme oligopol - a trh už neexistuje. Takže to je to, co jsem tady četl, že udržet lékárnu proti oligopolu opravdu není v silách běžného lékárníka - aby si ji udržel na místě, které je zajímavé pro lékárnu. Já jsem v té své původní řeči také zmínil, že tím, že bychom měli jenom jednoho nebo dva dodavatele léků do České republiky a distributory právě k pacientům - tak že to vidím jako riziko, jako opravdu riziko pro stát. A bezpečnostní riziko.
A já, protože jsem stihnul vyjádření pana ministra, tak já položím na něj jednu otázku. V době, kdy jsme projednávali lékový zákon, který předkládal povětšinou pan náměstek Jakub Dvořáček v komunikaci s paní Storovou - a můžete si všichni dohledat, kde dnes paní Storová je a kde - odkud přišel pan Dvořáček. Tak mám informace z Rakouska, že firma Sandoz jako výrobce antibiotik měla dostatek vyrobeno pro český trh, ale český trh nedovezl, dokud nebude mít lékový zákon. A já chci tady na mikrofon od vás odpověď, jestli je to pravda, anebo není? Děkuju za tu odpověď dopředu.

