File: s139104.htm
Anchor: r2
Date: 39. schůze, 27. května 2025
Speaker: Poslanec Radek Koten

Speech:
Poslanec Radek Koten: Děkuji za slovo. Já se budu snažit být co nejvíce věcný, nicméně právě tato vratka ze Senátu ve mně evokuje jaksi mnoho věcí, které samozřejmě my zákonem nikdy nejsme schopni ošetřit. Pokud si dobře pamatuji, tak není to tak dávno, co v prodejně Action v Hradci Králové vraždil muž, který přišel neozbrojen, z regálu vytáhl nůž, ještě se na něj zeptal, a pak pobodal prodavačky tohoto hypermarketu. Neměl žádný tlumič, neměl v podstatě žádnou zbraň, žádný zbrojní průkaz, ale bohužel stejně k této smutné události došlo. Takže z toho mi plyne, že bychom tedy museli v podstatě mít na autech i venkovní airbagy, protože těch případů, které vidíme na západ od nás, kdy auto najede do lidí a ti lidé létají vzduchem jako kuželky, tak bohužel to nejsme schopni také ošetřit. A samozřejmě nepředpokládám, že někdo bude zakazovat osobní automobily nebo jiné druhy automobilů.
Mými předřečníky tady bylo řečeno: zkuste si vystřelit na střelnici bez tlumiče. Já jsem to na střelnici také jednou udělal, bohužel od té doby neslyším dost dobře na pravé ucho a prvního půl roku poté jedné jediné ráně jsem měl zvuk z pravého ucha poměrně značně zkreslený, jako kdybyste vlastně odpálili reproduktor a on vám chraptěl. Takže tolik tedy k výstřelu bez chráničů, chráničů sluchu, anebo tedy bez tlumiče.
Co se týká likvidace střelnic tady v České republice na základě toho, že mnoho územních plánů různých obcí a měst se změnilo tak, že ne, že střelnice se přiblížily k zástavbě, ale zástavba se přiblížila k stávajícím střelnicím. Takže to bohužel má také obrovský vliv.
Jinak co se týká technických důvodů, tomu se ještě budu věnovat, nicméně tisk695je poznamenán dalšími věcmi, které se tam podařilo tedy dát - je to zvrácená pyrotechnika, kdy tedy už od 1. 1. 2026, protože neprošly žádné pozměňovací návrhy, které jsem podával, tak se tady budou kriminalizovat nepodmíněnými tresty osoby, které si nakoupí letos na Silvestra ohňostroje, a v případě, že je neodpálí do 1. 1. 2026, tak za to mohou být tedy odsouzeny natvrdo na pět let. V tom sněmovním tisku jsou další věci, které korespondovaly také s trestným činem. Pokud překročíte hranici se zbraní, může to být třeba stará déčková zbraň anebo stará expanzka, tak tam jsou taky poměrně velké tresty. Já se tedy budu věnovat právě pozměňovacímu návrhu senátora Lásky.
