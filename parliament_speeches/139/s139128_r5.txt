File: s139128.htm
Anchor: r5
Date: 39. schůze, 27. května 2025
Speaker: Poslanec Karel Rais

Speech:
Poslanec Karel Rais: Děkuji. Já se k této oblasti obvykle nevyjadřuji, ale tentokrát udělám výjimku a chtěl bych podpořit návrh kolegyně Lucie Šafránkové, protože je potřeba si uvědomit, že za poslední čtyři roky, co tato vláda vládne, tak jak se změnila inflace. O inflaci tady nikdo nehovořil, za léta 2022 a 2023 šla nahoru ta inflace asi 35 procent. Jestliže se podíváme na zvyšování platů ústavních činitelů a taky mimo jiných poslanců, tak tam se kolem toho inflace skloňovala velice často a tady u těch v uvozovkách chudáků nebo prostě tady těch postižených, tak na tu inflaci, s prominutím kašlem. Čili myslím si, že je to nutné, abychom akceptovali i názor Lucie Šafránkové. Děkuji za pozornost.

