File: s139087.htm
Anchor: r1
Date: 39. schůze, 27. května 2025
Speaker: Poslanec Marek Benda

Speech:
Poslanec Marek Benda:: Děkuji, vážená paní místopředsedkyně. Vážené dámy, vážení pánové, nejprve jako obvykle budu avizovat svůj návrh, abychom dnes jednali a meritorně hlasovali o zákonech i po 19. a 21. hodině. Je to návrh dávaný jménem všech čtyř koaličních klubů. Já doufám, že to dneska nebude tak hrozné, ale chtěli bychom... Říkali jsme si to na grémiu, že bychom chtěli nějaký čas se těm devadesátkám věnovat, ať tady zítra nemusíme sedět dlouho do noci. Tak to je procedurální návrh, který bych poprosil, aby byl hlasován v okamžiku, kdy dokončím své návrhy pořadu schůze.
Nyní návrhy k pořadu schůze, jedná se o body, které jsem zmiňoval na grémiu, ale které z nějakého důvodu nemohly být na grémiu dohodnuty. První návrh je za bod 38 vložit bod 55, vládní návrh zákona o rychlém využívání některých obnovitelných zdrojů energie, sněmovní tisk 969, první čtení podle § 90 odst. 2; druhý návrh je za bod 30 vložit bod 37, vládní návrh zákona o organizaci a provádění sociálního zabezpečení, sněmovní tisk 906, první čtení podle § 90 odst. 2; dále za ten blok prvních čtení podle § 90 odst. 2, to znamená za bod 162, vložit bod 9, návrh poslanců Marka Výborného a dalších, změna zákona o zemědělství, sněmovní tisk 876, druhé čtení.
Dále navrhuji, abychom do programu schůze bez zatím určení přesného času vložili bod Návrh na odvolání člena dozorčí rady Státního fondu dopravní infrastruktury. O tom by se muselo hlasovat jako o nově zařazovaném bodu. Všechny ostatní body na schůzi jsou.
Dále navrhuju v těch zákonech, které jsou ve třetím čtení - a přestože si jsem vědom, že samozřejmě se nestihnou, ale chci tím naznačit nějaké seřazení, tak jak jsme je seřadili v rámci vládní koalice - za bod 187 vložit bod 191, návrh poslanců Viktora Vojtka a dalších na vydání zákona o povinném příspěvku na produkty na spoření, sněmovní tisk 894, třetí čtení; dále za bod 175 vložit bod 177, vládní návrh zákona o digitální ekonomice, sněmovní tisk 776, třetí čtení; za bod 177, pokud bude vložen, vložit další bod 173, o podnikání na kapitálovém trhu, sněmovní tisk 731, třetí čtení; dále za bod 193 vložit bod 196, jednotné měsíční hlášení zaměstnavatele, sněmovní tisk 925, a hned za něj jako bod 197 návrh zákona, kterým se mění zákony v souvislosti s jednotným měsíčním hlášením zaměstnavatele, sněmovní tisk 926; na závěr těch třetích čtení navrhuje vložit ještě ta dvě, která tam v tuto chvíli nejsou, a to bod 176, některé podmínky podnikání v oblasti cestovního ruchu, sněmovní tisk 761, třetí čtení, a bod 184, ochrana přírody a krajiny, sněmovní tisk 878, třetí čtení.
Tolik mé návrhy. Poprosím, abyste, paní předsedající, svolala a dala hlasovat o mém procedurálním návrhu. Děkuji.

