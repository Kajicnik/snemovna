File: s139108.htm
Anchor: r4
Date: 39. schůze, 27. května 2025
Speaker: Poslanec Stanislav Fridrich

Speech:
Poslanec Stanislav Fridrich: Vážený pane předsedající, vážené kolegyně, vážení kolegové, jak již bylo zmíněno, stanovení výše odměn členům kontrolní rady Technologické agentury České republiky podléhá schválení této Poslanecké sněmovny, a proto si vás dovolím seznámit s usnesením školského výboru. "Usnesení výboru pro vědu, vzdělání, kulturu, mládež a tělovýchovu z 53. schůze ze dne 27. května 2025 k návrhu na stanovení výše odměn členům kontrolní rady Technologické agentury České republiky za rok 2024. Výbor pro vědu, vzdělání, kulturu, mládež a tělovýchovu po odůvodnění místopředsedy kontrolní rady Technologické agentury České republiky Leoše Horníčka, zpravodajské zprávě poslance Stanislava Fridricha a po rozpravě
I. doporučuje Poslanecké sněmovně parlamentu, aby přijala toto usnesení: Poslanecká sněmovna stanoví dle § 36a odst. 8 zákona č. 130/2002 Sb., o podpoře výzkumu, experimentálního vývoje a inovací, v platném znění, výši odměn členům kontrolní rady Technologické agentury takto..." Jestli nebude námitek, tak všichni se měli možnost s těmi odměnami seznámit, pohybuje se to mezi 70 a 108 000 korunami za rok, tak bych si dovolil ta jednotlivá jména a odměny nečíst.

