File: s139121.htm
Anchor: r19
Date: 39. schůze, 27. května 2025
Speaker: Poslankyně Ivana Mádlová

Speech:
Poslankyně Ivana Mádlová: Děkuji. No, je prestiž a prestiž, jak se vnímá. Ale skutečně význam toho slova u profese sestry není na takové úrovni, jakou by si tato profese zasloužila. A je to už jenom v tom ohodnocení. Je to už to, že dělají řadu činností, které dělat nemají. Mají se věnovat odborné činnosti. Vezměte si, kolik pozornosti se jim věnuje v médiích. O čem jsou české seriály, jak tam je nahlíženo na sestry? A i ty české seriály velmi, velmi ovlivňují mínění o sestrách. A proto je potřeba, aby to šlo od premiéra, od ministra, ale i zákonodárců, že tato profese má pro společnost velký význam a je prostě nezastupitelná. A tu prestiž si prostě zaslouží!

