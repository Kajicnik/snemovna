File: s139165.htm
Anchor: r12
Date: 39. schůze, 27. května 2025
Speaker: Poslankyně Renáta Zajíčková

Speech:
Poslankyně Renáta Zajíčková: Faktické poznámky jsou od toho, abychom na sebe reagovali. Tak já budu reagovat na pana kolegu Juchelku, když tady říkal, že to přirovnání energetické nápoje, mobily úplně nesedí. A asi s tím souhlasím. Stejně takhle nesedí ty vši, protože vši si děti dobrovolně nekupují, ale energetické nápoje si dobrovolně kupují. Tak to jenom aby, že ta přirovnání úplně někdy nesedí.
A budu reagovat i na mého ctěného kolegu Slávka Svobodu. Říká, že to nebude fungovat. No, takový příběh už jsme tady měli, když se zakázalo kouřit na veřejnosti. Taky se tu strašilo a říkalo se, že to nebude fungovat. Dneska to funguje. Je to naprosto přirozená součást našeho života. Myslím si, že většina společnosti si to pochvaluje.

