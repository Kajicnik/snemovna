File: s139127.htm
Anchor: r8
Date: 39. schůze, 27. května 2025
Speaker: Poslanec Milan Brázdil

Speech:
Poslanec Milan Brázdil: Vy všichni, kteří tleskáte - já jsem dokonce v klubu přátel Izraele, chápu důležitost toho aktu, ale chtěl jsem říct, že tu reprezentaci tam přece mohl dělat kdokoliv jiný z vlády, když tady byl tento bod zařazen. Snad jste mě všichni pochopili, že místo vás mohl jet někdo jiný, reprezentovat někdo jiný a tato Sněmovna už dávno tento zákon mohla mít projednaný. Čili nepodezírejte mě, že nějakým způsobem nedávám důležitost takovému aktu, ba naopak, ale chtěl jsem říct, že tam mohl být někdo jiný a už ten bod mohl být projednaný.

