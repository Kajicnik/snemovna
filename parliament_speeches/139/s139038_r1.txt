File: s139038.htm
Anchor: r1
Date: 39. schůze, 27. května 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Vážené paní poslankyně, vážení páni poslanci, vážení členové vlády, já zahajuji druhý jednací den 139. schůze Poslanecké sněmovny.
Aby byla zaznamenána naše účast, nejprve vás všechny odhlásím a prosím, abyste se přihlásili identifikačními kartami a případně mi oznámili, kdo žádá o vydání náhradní karty.
Dnešní jednání bychom měli zahájit body z bloku třetí čtení, a to v pořadí: bod 172, bod 174, bod 183, 189, 178, 180 a bod 182. Jen připomínám, že ve 13.45 hodin bychom se věnovali pevně zařazeným volebním bodům, a to bodu 204, 205, 206 a 207.
Taktéž připomínám, že po skončení dopoledního jednání, respektive toho dnešního, bude zasedat organizační výbor.
V 15 hodin bychom pokračovali projednáváním pevně zařazeného bodu číslo 234, což jsou návrhy na propůjčení nebo udělení státních vyznamenání.
Já dále připomínám, že po doprojednání bodu 234, což je sněmovní tisk (dokument) 6753, což jsou ta státní vyznamenání, bude 139. schůze přerušena, a to do pátku 30. května, a to do 9 hodin.
Já v tuto chvíli vidím, že máme ještě změnu samozřejmě na pořad schůze. Poprosím paní kolegyni Janu Pastuchovou, aby se prosím ujala slova. Prosím, máte slovo, vážená paní poslankyně.

