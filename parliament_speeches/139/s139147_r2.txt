File: s139147.htm
Anchor: r2
Date: 39. schůze, 27. května 2025
Speaker: Poslanec Josef Flek

Speech:
Poslanec Josef Flek: Děkuji, paní předsedající. Vážené kolegyně, vážení kolegové, já bych vás chtěl tímto krátkým proslovem poprosit o podporu diabetiků. Podařilo se mně nahrát dva pozměňovací návrhy, které ji zajišťují, bylo to velmi dlouhé a ukrutné vyjednávání na Ministerstvu zdravotnictví. Věřím, že pan ministr Válek na to bude vzpomínat v dobrém, a chtěl bych poděkovat hlavně i jemu a jeho týmu. Je to důležité. S některými diabetiky jsem se setkal. Jedná se přibližně té kategorie navýšení úhrady o 8 000 pacientů. A vesměs jsou to všechno děti. V jedné takové rodině jsem se byl podívat, jak ten jeden den těchto dětí vypadá, není to opravdu žádný med, je to velice složité a těm rodinám se život převrátí o 180 stupňů. Proto jsem rád, že se nám podaří zachovat bezplatná péče pro diabetiky. A ještě jednou bych vás o to chtěl poprosit a samozřejmě předem i poděkovat.

