File: s139097.htm
Anchor: r4
Date: 39. schůze, 27. května 2025
Speaker: Poslanec Igor Hendrych

Speech:
Poslanec Igor Hendrych: Děkuji, vážený pane místopředsedo. Vážené dámy, pánové, vážený pane ministře, jak avizoval pan místopředseda, mám dva body, které bych rád navrhl na pořad dnešního jednání. Jeden bod se jmenuje Fungování programu Živel 1, který spravuje Ministerstvo pro místní rozvoj.
Já bych se chtěl zeptat pana ministra Kulhánka, předpokládám, pokud bychom ten bod otevřeli, na to, jak dlouho ještě bude trvat, než se ty peníze z toho živlu jedna budou vyplácet? Já jsem si včera zjišťoval v statutárním městě Opavě, kde bydlím, kde jsem i zastupitelem, jak probíhá vlastně čerpání z tohoto programu. Všichni víme, že Statutární město Opava, stejně jako další města v Moravskoslezském kraji byly masivně postiženy povodní v září 2024. A už před nějakými pěti, šesti měsíci bylo podáno celkem dvanáct žádostí. Jednalo se o žádosti na opravu školských zařízení, koupaliště - historického, prvorepublikového - krásného v Opavě, útulku pro psy a tak dál, dětských hřišť a podobně. Nebudu to tady jmenovat, mám málo času. Je to v celkové sumě nějakých téměř 300 milionů korun plus ještě nějaké další žádosti budou podávány. Přestože tedy proběhla kontrola formálních náležitostí u většiny z těch podaných žádostí a byly shledány, že jsou v pořádku, tak konkrétní vyplacení peněz stále vázne. Musí to táhnout Statutární město Opava ze svého vlastního rozpočtu, přičemž mnohé z těch, z těch akcí, které se už dělají, protože nemůžeme čekat samozřejmě, tak už v podstatě jsou téměř před dokončením.
Já bych byl rád, kdyby Ministerstvo pro místní rozvoj tady v této věci bylo daleko víc aktivnější, respektive aby se nám k tomu pan ministr Kulhánek vyjádřil. To je první bod.
Mohu přejit k tomu druhému, pane místopředsedo?

