File: s139082.htm
Anchor: r3
Date: 39. schůze, 27. května 2025
Speaker: Místopředseda vlády a ministr zdravotnictví ČR Vlastimil Válek

Speech:
Místopředseda vlády a ministr zdravotnictví ČR Vlastimil Válek:: Děkuji, pane předsedající. Vážené kolegyně, vážení kolegové, pokusit se být stručný, nicméně dovolte, abych vás požádal o podporu návrhu zákona, kterým se mění zákon o zdravotních službách a některé související zákony. Tato novela o zdravotních službách se zejména zaměřuje na zajištění efektivnější organizace pohotovostních služeb, posílení práv pacientů, zavedení center komplexní péče o děti a ukotvení duchovní péče a dobrovolnictví ve zdravotnictví, tedy body, které jsou velmi pozitivní. (Odmlka pro hluk v sále.)

