File: s139021.htm
Anchor: r2
Date: 39. schůze, 27. května 2025
Speaker: Poslanec Igor Hendrych

Speech:
Poslanec Igor Hendrych:: Tak, děkuji za slovo, vážená paní předsedkyně. Vážené dámy, vážení pánové, vážený pane ministře, já mám - přesně jak říkala paní předsedkyně - dva body, dva nové body, které bych rád navrhl na pořad schůze.
Ten první se týká zavedení jednotného informačního systému o důchodovém pojištění. O co jde? Existuje velmi užitečný nástroj zveřejněný na stránkách České správy sociálního zabezpečení, který eviduje doby pojištění, důchodového pojištění, všech občanů v České republice. Spousta lidí už toho využívá. Dá se do této aplikace v podstatě nebo na tyto stránky se dá přihlásit prostřednictvím Identity občana - respektive i bankovní identity, ale to je jedno - a tam si každý občan zjistí i do minulosti, kolik nejen roků, ale i konkrétně dnů odpracoval, což je velmi samozřejmě dobré. Ne každý to zatím ještě využívá, předpokládám, že to bude využíváno čím dál tím víc.
Bohužel však se to netýká bývalých příslušníků bezpečnostních sborů ani Armády České republiky. Tam dochází k jakémusi rozdvojení. Ten příslušník, pokud pracuje v bezpečnostním sboru nebo v armádě, tak mu to eviduje to jeho příslušné ministerstvo, respektive už by to mělo být letos sjednoceno pod Ministerstvo vnitra, ale u armády to pořád ještě bude zůstávat pod obranou. Co je na tom ne úplně dobrého, je to, že i dlouho po odchodu nebo v podstatě po odchodu toho člověka z bezpečnostního sboru nebo z armády - i mnoho, mnoho let, v podstatě až do toho důchodu - nemá možnost zjistit, dát to dohromady. Ne každý člověk odslouží nějakých pětatřicet, čtyřicet let v tom bezpečnostním sboru a jsou tam nějaká jiná zaměstnání, buď před nebo po nebo mezi, a nevidí to komplexně.
Já si myslím, že to je chyba, že v éře digitalizace... Česká správa sociálního zabezpečení spadá pod Ministerstvo práce a sociálních věcí. Pan ministr Jurečka tvrdí, že má velice schopný tým, který mu tyhlety věci dává dohromady. Týká se to samozřejmě daleko jiných věcí, daleko jiných nástrojů, které jsou neméně užitečné, tak bych chtěl apelovat na to, abychom to tady dneska probrali, protože tohleto si myslím, že je důležitá věc. Trvá to už dlouho a stěžují si na to lidé skutečně napříč těmi bezpečnostními sbory, armádou, aby se to sjednotilo, aby vlastně de facto i ti bývalí příslušníci měli stejný vhled do těch let důchodového pojištění tak jako každý jiný občan.
Dovolím si tento bod... Já nevím, jestli je nutné tedy, paní předsedkyně, já ještě zopakuju možná...

