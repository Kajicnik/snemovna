File: s139164.htm
Anchor: r10
Date: 39. schůze, 27. května 2025
Speaker: Poslankyně Helena Válková

Speech:
Poslankyně Helena Válková: Děkuji. Tak po tomhle asi není skoro co říct, ale já jsem - po tom, co řekla teď moje kolegyně paní poslankyně Berkovcová - ale já jsem, i když to normálně nedělám, chtěla uvést takový, říká se tomu v právu a contrario argument na některá ta tvrzení moje děti. Já to nerada dělám, protože to je individuální přístup a ne všechno se dá generalizovat, ale tady to řeknu. Můj jedenáctiletý vnuk, který samozřejmě je velmi, velmi zvídavý, tak držel v ruce energetický nápoj a já mu říkám, Vašíku, tohle nepij. A jeho odpověď na to byla: Babi, vůbec se neděs, neboj se, to není zakázané.
Takže já si zase naopak myslím, že ty děti potřebují - on ví, že nesmí kouřit, on ví, že nesmí drogy, on ví, že nesmí alkohol, ale tohle může. A to je přesně to, o čem se tady bavíme. A já velmi respektuji rozdílný názor a vím, že to není jednoduchá problematika, ale myslím si, že tady budeme muset zase udělat ten krůček k regulaci z důvodů, které přesvědčivě paní kolegyně Berkovcová před chviličkou, vaším prostřednictvím, pane místopředsedo, nastínila. Já se k nim připojuji.

