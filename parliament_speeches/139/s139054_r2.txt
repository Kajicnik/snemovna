File: s139054.htm
Anchor: r2
Date: 39. schůze, 27. května 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Krásné ráno. Děkuji vám, pane místopředsedo. (Hluk v sále přetrvává.) Vážené kolegyně, vážení kolegové, vážení členové vlády, to, čeho jsme byli svědky v posledních nějakých 24 nebo 36 hodinách, to je hodně velká věc. To, k čemu tady budu mluvit, je žádost o zařazení nového bodu, který bych nazvala například Pohádka ministra spravedlnosti o darované miliardě.
Je to obří věc. Peníze, které klidně mohou pocházet z drogové trestné činnosti. Věc, která se pro běžné lidi úplně vysmívá spravedlnosti. Někdo, kdo byl odsouzen k propadnutí i části majetku, najednou odejde s dvěma miliardami korun?

