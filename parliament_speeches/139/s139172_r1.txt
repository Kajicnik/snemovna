File: s139172.htm
Anchor: r1
Date: 39. schůze, 27. května 2025
Speaker: Poslanec Václav Král

Speech:
Poslanec Václav Král: Děkuji za slovo. Paní kolegyně Ochodnická, prostřednictvím pana předsedajícího, prevence není o zákazech, prevence je o výchově, o vzorech v rodinách, ve sportu, v umění, v hodnotových záležitostech, ale prevence není o zákazech. A já se právě obávám toho, že ten zákaz prostě povede k přesnému opaku, a tady kolega už to tady naznačil - zakázané ovoce a tak dál. Myslím, že ten, kdo zná realitu běžných dnů, kdo nesedí na nějakém obláčku někde a nezabývá se salonními debatami, tak to prostě musí vědět. Takže já bych těmi zákazy skutečně šetřil a zaměřil bych se na skutečnou prevenci, na výchovu - a jak řekl kolega Kučera, to z nás, rodičů, když se tady bavíme o dětech, ale ono je to obecně o celkovém přístupu k životu, tak to z nás prostě nikdo nesejme. A takové to kolektivní páchání dobra (Předsedající: Čas.) vždycky vedlo jenom ke špatným koncům. Děkuju.

