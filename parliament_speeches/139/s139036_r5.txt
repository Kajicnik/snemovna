File: s139036.htm
Anchor: r5
Date: 39. schůze, 27. května 2025
Speaker: Poslanec Martin Kolovratník

Speech:
Poslanec Martin Kolovratník:: Dobrý večer, děkuju za slovo. Respektuji nebo vím o politické dohodě, kde nechceme ty zákony zdržovat, takže nebudu taky zdržovat, přesto... Budu tedy i proto velmi stručný. Potvrzuji, že jsme se dohodli na schválení té devadesátky, že ji není důvod blokovat, přesto pana ministra poprosím asi jenom o jednu rychlou odpověď.
Když jsem ten materiál procházel, tak je tam zmiňován kompetenční spor mezi rezorty. Bylo to v tom mezirezortním připomínkovém řízení, kde Ministerstvo dopravy odmítalo nebo jeho stanovisko bylo, že nechce tuto oblast převzít a navrhuje ji, tu kontrolu, dát pod Státní energetickou inspekci pod Ministerstvem průmyslu. Tak prosím, jestli má pan ministr, jestli tohle je vyřešeno a kde to nakonec bude? Nic víc. Děkuju.

