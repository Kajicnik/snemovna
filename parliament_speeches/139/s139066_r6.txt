File: s139066.htm
Anchor: r6
Date: 39. schůze, 27. května 2025
Speaker: Poslanec Radek Koten

Speech:
Poslanec Radek Koten:: Děkuji za slovo. Já bych velmi rád zareagoval na své předřečníky, protože já jsem tam zachytil jistou paralelu v tom, co se děje nyní v České republice. Je tam kritizována ideologie. My tady na to už máme zpracovaný zákon někdy od začátku volebního období, kde tedy všechny takovéto ideologie mají být právě postaveny mimo zákon, nicméně vy tady zavádíte určitou výseč. Když jsem slyšel to zdůvodnění, tak já tam vidím - v současných událostech, které se dějí v České republice - tak tam vidím bohužel paralelu.
Když se podíváme na to, jakým způsobem se tady řeší strategická komunikace vlády, jak tady probíhá nálepkování lidí, kteří mají trošku jiný názor, než je tedy ten vládní, správný, liberální, tak to vnímám úplně bohužel stejně, protože tady je nějaká ideologie - kdo nejde s námi, tak jde vlastně proti nám - a hned se nálepkuje, buďto, že je proruský, pročínský, proamerický a podobně. Já se obávám, že tady sklouzáváme k tomu - tady bylo řečeno, že od roku 1948 komunisté zajistili, aby se nikdo jiný nedostal k moci a k vládě - no, tak všechno to, co se děje teďka a co tady vláda prosazuje, tak bohužel směřuje k tomu samému, včetně korespondenční volby a včetně dalších kroků. Takže takovéto řeči, které se tady vedou a podávají se tímto způsobem, tak samozřejmě já to vnímám jako obrovské pokrytectví, protože vy v podstatě začínáte dělat to samé, co dělali komunisté po roce 1948. (Potlesk z lavic SPD.)

