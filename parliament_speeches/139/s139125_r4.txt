File: s139125.htm
Anchor: r4
Date: 39. schůze, 27. května 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka: Já bych jenom rád podpořil svou kolegyni Janu Pastuchovou. Protože tady vidíme pana ministra, tak já jenom řeknu to B, vlastně proč se tady toto děje. Protože do jiného zákona právě poslanci KDU-ČSL nahráli navýšení příspěvku na péči, které je nižší než to, co jsme nahráli my za hnutí ANO právě tady do tohoto zákona o sociálních službách, a máme to tam jako návrh už několik dlouhých měsíců, možná že i přes rok řešíme tady navýšení příspěvku na péči v prvním a druhém stupni. KDU-ČSL to moc dobře ví, a protože je před volbami, tak nahrálo do jiného zákona, skoro bych řekl jako přílepek, navýšení příspěvku na péči v prvním a druhém stupni. Minule jsme, pane ministře, tady tento zákon odložili, zákon o sociálních službách, právě z toho důvodu, že jste nebyl přítomen. Já si pamatuju, že toto byla ta omluva - pan ministr není přítomen, proto nemůžeme projednávat zákon o sociálních službách. Nyní přítomen jste, tak já moc prosím Sněmovnu, když vás tady vidím, aby hlasovala právě pro návrh mé kolegyně Jany Pastuchové a tady tento zákon předřadila před ostatní, protože je velmi důležitý. Děkuji.

