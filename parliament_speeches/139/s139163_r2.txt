File: s139163.htm
Anchor: r2
Date: 39. schůze, 27. května 2025
Speaker: Poslanec Bohuslav Svoboda

Speech:
Poslanec Bohuslav Svoboda: Děkuji. Já vlastně mluvím nerad a rád, protože já jsem byl u začátku celého tohohle toho děje. Ale tady je jedna věc, která je strašně zásadní. Je to to, co říkal kolega Skopeček, a i to, co jste říkal vy, pane předsedo, to znamená my, když v té Sněmovně něco odhlasováváme, musíme vědět, že to je v nějaké podobě vymahatelné, že to bude mít v nějaké podobě výstup. Vezměte si, že ze všech zákazů kouření jediný, který to nepatrně ovlivňuje, to, když se zrušila reklama, nic jiného nefungovalo, ale to, že se zrušila reklama, tak to malinko funguje, ale pořád to zůstává zakázanou věcí a je to pro ty děti líbivé. My to žádným takovýmto zákonem neošetříme. Podle zkušeností mých a zkušeností ze světa dokonce takovéto zákazy vyvolávají větší touhu po té konzumaci prostě proto, že to je zakázané, třeba je to něco fantastického.
Já samozřejmě těžko říkám tyto věty, protože nejsnazší je člověku vzdát se k tomu, připojit, že to něco udělá, pomůže, ale já se skutečně obávám z toho, že mám tak staré děti a starší děti a vnoučata, a rozumím tomu, jak oni jednají, že to bude krok špatným směrem a že bychom se měli víc zabývat tím, jak vychovávat rodinu, rodiče a jak toto téma otevřít, ne zákazem, ale diskusí.

