File: s139132.htm
Anchor: r6
Date: 39. schůze, 27. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Děkuju. Já si dovolím jenom stručnou reakci. My jsme tady na začátku té obecné rozpravy mluvili o té otázce zvýšení příspěvku na péči. Já jsem tady jasně mluvil o tom, že k jednotnému měsíčnímu hlášení, což je tisk, který nás čeká v příštích dnech ve třetím čtení, je načten pozměňovací návrh ze strany kolegů z mého poslaneckého klubu, tedy ze strany KDU-ČSL. Je tam Vít Kaňkovský, Jiří Navrátil a další. Je potřeba se podívat, jak byly ty pozměňovací návrhy koncipovány. Jestliže tady mám třeba pozměňovací návrh, který zvyšuje sice příspěvek na péči, ale jenom pro dospělé osoby a nejsou tam děti, tak říkám, to třeba vůbec za mě není k debatě o případném podpoření. To hlasování máme za sebou u tohohle tisku a já věřím, že se dokážeme dohodnout, abychom udělali dobrý krok pro tyto osoby potom u toho tisku, který je v jednotném měsíčním hlášení, respektive ten doprovodný tisk926.
A jinak oceňuji to, že tady byla deklarována podpora tohoto tisku, protože je to opravdu velký pozitivní posun pro osoby se zdravotním postižením, a ta agenda příspěvku na péči se opravdu díky tomuto systémově zásadně změní a zrychlí, a za to děkuju.

