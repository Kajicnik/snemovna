File: s139171.htm
Anchor: r10
Date: 39. schůze, 27. května 2025
Speaker: Poslanec Michal Kučera

Speech:
Poslanec Michal Kučera: Děkuju za slovo. Paní poslankyně Fialová, prostřednictvím pana předsedajícího, my si skutečně nerozumíme, nerozuměli jsme si s těmi vyloučenými lokalitami a nerozumíme si v tom, jak chceme či nechceme regulovat energetické nápoje. A my tady mluvíme o odpovědnosti, my tady mluvíme o prevenci, my tady mluvíme o osvětě a nikdo tady nemluví o tom, že bude či nebude podávat dětem energetické nápoje.
Myslím si, že se ale celá Sněmovna shoduje na tom, že energetické nápoje jsou škodlivé, že jsou dětem nebezpečné, ale lišíme se v tom, jakým způsobem to budeme řešit. Doba zákazů, příkazů a řešení těchto situací restrikcemi, tak ta je, věřím, už dávno za námi. Tady máme mít osvětu, tady máme mít prevenci a tady máme mít příklad v rodinách. Z rodin nikdo nikdy odpovědnost nesejme ačkoli se o to mnozí velmi snažíte.

