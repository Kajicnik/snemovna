File: s139162.htm
Anchor: r9
Date: 39. schůze, 27. května 2025
Speaker: Poslanec Pavel Růžička

Speech:
Poslanec Pavel Růžička: Děkuji, pane předsedající. Dovolte, abych se taky k tomuto tématu vyjádřil. Víte, kdybychom takové úsilí věnovali třeba dětem, které mají celiakii. Já jsem otec dítěte, které celiakií trpí, musí držet přísnou bezlepkovou dietu - a já jako otec jsem to dítě musel naučit, protože jí je v současné době 15 let, co může jíst ve škole, co nemůže jíst ve škole. My tady ztrácíme čas takovou hloupostí, jestli prostě dítě může pít energický nápoj, nebo ne. To je prostě úplně směšné. Kdybychom ten čas věnovali tomu, jak takhle zdravotně postiženým dětem můžeme pomoct. To, že rodič neumí vysvětlit dítěti, co může konzumovat a nemůže konzumovat, to, prosím vás, jako - jak to chcete regulovat? Věnujme se trošičku věcem, které mají smysl. Tohle fakt smysl vůbec nedává. Děkuju.

