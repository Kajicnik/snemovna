File: s139067.htm
Anchor: r8
Date: 39. schůze, 27. května 2025
Speaker: Poslanec Šimon Heller

Speech:
Poslanec Šimon Heller:: Děkuji za slovo, paní předsedající. Byl jsem vyzván, tak odpovím, byť už tady z velké části paní kolegyně Válková přečetla ten současný stav, který je. Opakuji znova, už dnes máme jasně stanoveno, že kdo prokazatelně směřuje k potlačení práv a tak dále, jak tady bylo zmíněno, tak to naplňuje § 403. My taxativně vyjmenováváme dvě konkrétní - nacistickou a komunistickou - ideologie, ale zároveň tam musí být splněno - je tam čárka - "které prokazatelně směřuje k potlačení práv a svobod člověka, nebo hlásá" a tak dál a tak dál.
Abych odpověděl na přímý dotaz, pokud se mě ptáte, jestli někdo řekne pojem "zlatí komunisti", tak já se domnívám... Bude to rozhodovat soud, nikoli já jako poslanec, ať už poslancem budu, nebo ne.
Prosím vás, nepokřikujte na mě, děkuji, prostřednictvím paní předsedající. (Poslankyně Malá reaguje mimo mikrofon.)
Že to nenaplňuje prokazatelně směřování k potlačení práv a svobod, to se... Odpovídám tak, jak to cítím, ale bude rozhodovat výsledně soud. Děkuji.

