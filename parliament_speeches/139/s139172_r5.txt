File: s139172.htm
Anchor: r5
Date: 39. schůze, 27. května 2025
Speaker: Poslanec Karel Haas

Speech:
Poslanec Karel Haas: Vážený pane místopředsedo, děkuju mnohokrát. Podruhé jdu na předkladatele s prosbou o férovou argumentaci. Vy tady, paní kolegyně ctěná, hodná, moudrá, chytrá Martino Ochodnická, vy tady řeknete, že se svým návrhem nejdete do rodin nebo takzvaně nelezete do rodin. Já tady zopakuji to, pod čím jste podepsaná: pod pokutou až 150 000 korun pro rodiče, který podá energetický nápoj svému dítěti, pro sourozence, který podá energetický nápoj svému dítěti - pod tím jste podepsaná a jste schopná tady pronést větu, že s tím návrhem nelezete do rodin? Tak sankcionovat touhle brutální sankcí rodiny, rodiny za podání, nikoli za prodej, pod tím jste podepsaní jako předkladatelé, tak opravdu poprosím z vaší strany o férovou a pravdivou argumentaci.

