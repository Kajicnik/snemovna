File: s139169.htm
Anchor: r4
Date: 39. schůze, 27. května 2025
Speaker: Poslanec Vojtěch Munzar

Speech:
Poslanec Vojtěch Munzar: Děkuji. Já zareaguju na pana kolegu Volného, vaším prostřednictvím. My se tady už několik let rádi špičkujeme. Jsem rád, že spolu konečně souhlasíme. A já souhlasím s panem kolegou Volným, že nejúčinnější reklama je ta, která nemá vidět. Nicméně ani nejlepší reklama není účinná, pokud by to dětem anebo lidem nechutnalo anebo za tím neviděli to povzbuzení, což vyšlo i z toho průzkumu. Ale souhlasím s těmi slovy.
Ale na paní Ochodnickou. Tady nikdo neřekl, že to je jako zbytečná věc. Já jsem tady říkal, že máme daleko důležitější zákony. A navazoval jsem na celý svůj projev, když jsem tady říkal, že zákazem to nevyřešíme, že důležitější je prevence a že zákaz tak, jak je postavený, nebude efektivní.
Ale paní předkladatelce řeknu jednu větu. Ona tady říkala, že zákaz je zároveň varování. Vzpomeňme na historické paralely. Vzpomeňme na plošný zákaz, úplný zákaz alkoholu ve Spojených státech. A vidíme, kam to vedlo. Což znamená, já nesouhlasím s tezí, že zákaz je zároveň varování. Naopak. Zakázané ovoce někdy nejvíc chutná.

