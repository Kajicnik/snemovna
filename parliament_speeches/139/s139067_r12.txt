File: s139067.htm
Anchor: r12
Date: 39. schůze, 27. května 2025
Speaker: Poslankyně Taťána Malá

Speech:
Poslankyně Taťána Malá:: Děkuji za slovo, paní předsedkyně. Já budu reagovat na svého předřečníka, pana kolegu Hellera, prostřednictvím paní předsedající.
Pane kolego, ale vy jste to napsali, ten návrh. Bude to vykládat soud, ale vy jste ho nějak napsali. Já jenom... Já jsem očekávala dneska všechny možné debaty u novely trestního zákoníku - k dětskému certifikátu, k dekriminalizaci neplacení výživného - já doufám, že takhle intenzivně budete vystupovat, až tady budeme debatovat to, co vaše vláda připravila a jak chce prostě obrat samoživitelky a samoživitele o možnost obrátit se na orgány činné v trestním řízení, že v okamžiku, kdy nebude jejich povinný platit výživné, tak nebude na něj moct podat trestní oznámení a nebude zde trestní sankce, takže na to už se strašně moc těším, na tu debatu. Děkuju.

