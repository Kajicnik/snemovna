File: s139125.htm
Anchor: r2
Date: 39. schůze, 27. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Dobré ráno. Vážená paní místopředsedkyně, já budu velmi stručný, ale musím zareagovat na kolegyni Pastuchovou. Všichni víme, že v zásadě Sněmovna bude projednávat zákony ve třetím čtení příští zhruba tři, necelé čtyři týdny. Vzhledem k tomu, že tato velká změna, která přichází po třiceti letech, a všichni se tady shodujeme, že je potřebná, že chceme rychleji vyplácet příspěvky na péči, rychleji rozhodovat, zvýšit tu kvalitu, zjednodušit to, zdigitalizovat to, tím já se nevytahuju a nechlubím, já to pouze konstatuju. Takže je plánovaná na rok 2026. To znamená, tyto věci neovlivní to, jestli ten návrh zákona přijmeme ve třetím čtení tento týden, nebo příští týden. Děkuju za pozornost.

