File: s139177.htm
Anchor: r6
Date: 39. schůze, 27. května 2025
Speaker: Poslankyně Martina Ochodnická

Speech:
Poslankyně Martina Ochodnická: Já vám moc děkuji a budu velmi krátká. Byla bych velmi ráda, kdyby se nám podařilo demokraticky projednat tento návrh až do konce. Vnímám, že ta vůle od některých kolegů není, a že se máme tedy vracet zpět. Co ale bych velmi ráda tady zanechala teď po tomhle projednávání, je to, že každý z vás, každý z nás, kdo tu sedí, může pro prevenci udělat strašně moc. A ano, v tu chvíli, kdy to bude fungovat, nemusíme přijímat žádné regulace, ale naopak motivovat trh, aby nám v tom pomohl. To je úkol politiků a já bych tady dneska nestála, kdyby tento úkol jsme si plnili. Děkuju.

