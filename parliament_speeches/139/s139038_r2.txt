File: s139038.htm
Anchor: r2
Date: 39. schůze, 27. května 2025
Speaker: Poslankyně Jana Pastuchová

Speech:
Poslankyně Jana Pastuchová:: Tak děkuji, pane místopředsedo. Vážené kolegyně, vážení kolegové, koukám, že koalice už počítá s tím, že se bude projednávat jiný zákon, i když můžeme navrhovat změny pořadu schůze.
Já jsem velice, velice překvapená z toho, co tady předvádíte, ta vaše koalice. Již podruhé jste zarazili projednání zákona o sociálních službách. Prosím vás, přečtěte si ten zákon, o čem je. Vy se hádáte v koalici o tom, že jsem tam dala pozměňovací návrh - nejen já, ale i moje kolegyně nebo z SPD, Lucka Šafránková - na zvýšení příspěvku na péči, ale o tom, vážení přátelé, ten zákon vůbec není!
Já se jenom divím tomu, že Starostové tady jedou kampaň, dobrou kampaň, kde vybírají na postižené. Víte, o čem tento zákon je? O tom, aby se zrychlilo posuzování příspěvků na péči. Víte o tom vůbec?
Takže vy jenom proto, že se neumíte dohodnout na tom, že nechcete přidat v jedničce a ve dvojce, tak blokujete zákon a tisíce lidí budou čekat o mnoho déle na příspěvek na péči, protože vládní koalice se neumí dohodnout. O tom, ten zákon je, převod sociálních pracovníků na Úřad práce, digitalizace... To není o příspěvku na péči. Ten jsme tam dali. ***
