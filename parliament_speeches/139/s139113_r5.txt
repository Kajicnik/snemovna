File: s139113.htm
Anchor: r5
Date: 39. schůze, 27. května 2025
Speaker: Poslanec Viktor Vojtko

Speech:
Poslanec Viktor Vojtko: Dobrý podvečer, dámy a pánové. Co se týče projednávaného sněmovního tisku 875, vláda předložila Sněmovně tento návrh zákona 3. prosince 2024, 4. prosince byl rozeslán poslancům jako tisk875.
Pan ministr už přede mnou představil poměrně detailně, o čem tento zákon je. Jeho účelem je odškodnit státní občany České republiky, jimž byl z politických důvodů uložen ochranný dohled. Jenom podotknu, že to je součást série zákonů, které tady teď budeme postupně projednávat, a navrhuje se u nich vždycky odškodnění za ať už to, že byli násilně třeba vystěhováni mimo Českou republiku, nebo právě byli nějakým způsobem perzekvováni.
Důležité ještě je z procesního hlediska, že návrh je nastaven tak, aby souhlas byl vysloven Sněmovnou již v prvém čtení podle § 90 odst. 2 zákona o jednacím řádu. Děkuju.

