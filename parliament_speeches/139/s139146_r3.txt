File: s139146.htm
Anchor: r3
Date: 39. schůze, 27. května 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, pane předsedající. Dámy a pánové, dovolte mi, abych velmi krátce se zmínila o některých zvláštnostech předkládaného zákona. (Hluk v sále.) Jsme ve třetím čtení, hovořili jsme tady opakovaně - tento zákon samozřejmě má některá pozitiva, některá negativa. My jsme velmi vstřícní, takže oceňujeme všechny věci, které jsou směrem třeba k některým dalším prostředkům, které potřebují naši pacienti. Ale dovolte mi, abych tady přitáhla vaši pozornost ke dvěma věcem, které hnutí ANO považuje za velmi důležité, a to je pomoc zejména našim diabetikům. Chápu, že ne všichni se zabýváte diabetem, ale musím říci, že diabetes mellitus je novodobou epidemií a Světová zdravotnická organizace předpokládá, že po roce 2030 bude ještě větší nárůst diabetu, odhaduje to na opravdu stovky milionů postižených osob.
V naší republice v současné době předpokládáme, protože je tam odhad na jednotlivé - úplně nevíme - osoby - jako 800 000 diabetiků. Je to dominantně diabetes typu 2, pro starší - nebo kteří se nezabývají tímto, takový tehdy zvaný stařecký diabetes nebo dospělý diabetes. A zbytek jsou diabetici typu I, což je velmi záludné onemocnění, které se projevuje již v dětském věku, někdy ve velmi raném dětském věku a jiná léčba než podávání inzulinu pro něj neexistuje. Předpokládá se vzhledem k životnímu stylu, vzhledem k tomu, jak se lidstvo samo k sobě chová, že skutečně nárůst bude v řádech desítek procent. Je to odhad Světové zdravotnické organizace, který upřesňuje od roku 2005, a zatím tam k jinému tedy názoru se nedošlo. Jenom chci upozornit, že v naší republice je diabetes silně podhodnocen. Jestliže se domníváme, že těch 800 000 je tedy úplně každý, tak to není pravda. Mírné formy diabetu druhého typu řeší praktický lékař, řada těchto pacientů je pouze na dietním opatření, ale to pouze není samozřejmě mnohdy dostačující a přecházejí na léky. (Hluk v sále neustává.)
Bohužel máme celou řadu těhotných, u kterých se v době těhotenství projeví také diabetes, hovoříme o takzvaném těhotenském diabetu, který po porodu tedy odchází. A tady máme několik typů pacientů: buďto jsou ženy, které měly nějakým způsobem mírný diabetes a těhotenství tedy jej akcelerovalo, anebo to jsou ženy, které předtím opravdu o této poruše nevěděly a až vzhledem k hormonálním změnám v těhotenství došlo k rozvoji diabetu. (Odmlčí se. Ze sálu: Ššš. Předsedající: Ano.)
Já to říkám proto, že řada našich kolegů, ať už tedy tady, ale zejména pedagogů, má ve svých třídách děti-diabetiky. Dítě-diabetik je od raného věku velmi pečlivě edukováno, a to proto, že řadu věcí musí vlastně činit samo. Je pravda, že tyto děti v současné době mají samozřejmě pumpy, čili nepíchají si někde inzulin po každé hodině, ale může se stát, že samozřejmě dojde k nějaké komplikaci, protože u těchto diabetů a u každého jiného pohyb je ten, který snižuje hodnotu cukru. To znamená, že dítě může mít hypoglykemické koma. A to koma, prosím, zase nechci, abyste se s tím někdo setkal, ale znamená, že tady teď nám ten člověk řekne "na shledanou" a u dveří už ho máme na zemi. To znamená, že my musíme velmi pečlivě sledovat hodnoty těchto - zejména dětí, proto že - a už se na tom i pracuje - musí být proškolen i personál školy, protože to je opravdu velmi závažná situace. Považujeme tedy za nutné těmto diabetikům, jejich rodinám maximálně pomoci.
A já to říkám s ohledem na to, že hnutí ANO si udělalo velké analýzy samozřejmě, co tedy terén potřebuje. Hovořili jsme s desítkami takovýchto rodin a rodiče se jednoznačně přimlouvají za to, aby věděli, že jejich dítě i v době, kdy s ním nejsou, a to samozřejmě musí být, jsou volnočasové aktivity a tak dále, ty děti nemohou být doma přivázané, aby na ně každý dohlížel, aby měli jistotu, že má jakoby co nejlepší zázemí v možnostech sledování hodnot glykemie. Protože hnutí ANO samozřejmě naslouchá našim občanům - tím nechci říkat voličům, prosím vás, nám nepíší pouze naši voliči, voliči píší, koho volí, nebyli to vždycky naši voliči - takže jednoznačně se přimlouvá za co nejlepší podmínky pro naše diabetiky, za co největší podporu tohoto komfortu, který jim můžeme dopřát, což znamená, že také podporujeme co největší pomoc.
A jenom, abyste se ještě s diabetem trošku seznámili, tak existuje několik typů diabetu dalších, kde i u mladých lidí můžeme mít diabetes, který je vlastně v dětském věku a projeví se až v dospělosti nebo v rané dospělosti, jsou to poměrně rychle potom narůstající hodnoty tedy a není to jednoduché řešení. A zrovna tak můžeme mít dědičně, monogenně podmíněnou formu diabetu, je to autozomálně dominantní dědičnost, když byste někdo byl tak úplně přesný, kde riziko přenosu na děti je až 50 procent a manifestuje se nejčastěji okolo pětadvacátého roku věku, což je věk nebezpečný, protože povědomí o diabetu mezi lidmi je, takže dítě nemělo diabetes, tak už jakoby se nic nedělá, a oni nám končí v ordinacích obvykle po nějakém velkém problému, který může nastat takzvaně z plného zdraví, ale je to jenom proto, že o té nemoci nevědí. A tito lidé nastupují v pětadvacátém roce svého věku po skončení vysoké školy do zaměstnání a diabetes je velmi limitující, třeba potom pro výběr jejich možného zaměstnání. Opět velmi důležité je, aby měli monitoraci své hladiny cukru, a mohli podle toho dále se chovat.
No, ale abychom nebyli jenom u těch známých typů, což je jednička, dvojka, tak velmi jako jednoduše řečeno, tak samozřejmě v současné době se řeší už diabetes 3. typu, diabetes 5. typu - já vás tím nebudu obtěžovat, jenom chci říct, že diabetes v žádném případě není ani jaksi zcela znám ve všech jeho modifikacích, stále se na něm velmi tvrdě pracuje a samozřejmě znovu opakuji, diabetiků bude přibývat celosvětově, čili naše země v tomto nebude bezesporu výjimkou.
A co se týče gestačního diabetu, asi u 15 procent nastávajících maminek se objevuje tedy zvýšená hodnota glykemie, jsou to samozřejmě ženy, které mají určitou predispozici k tomu, aby se tam posléze vyvinul tedy diabetes a je nutné po dobu těhotenství je velmi pečlivě monitorovat, protože plod může být významně ohrožen nějakou hodnotou, která není podchycena. Říkám to proto, znovu opakuji, že hnutí ANO bude podporovat co největší podporu pro naše pacienty, protože se domníváme, že vzhledem k tomu, jak je diabetes závažné onemocnění, jsme povinni jim toto poskytnout. Děkuji za pozornost. ***
