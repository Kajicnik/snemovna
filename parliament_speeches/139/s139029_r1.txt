File: s139029.htm
Anchor: r1
Date: 39. schůze, 27. května 2025
Speaker: Poslanec Marek Novák

Speech:
Poslanec Marek Novák:: Děkuju za slovo, pane předsedající. Kolegyně, kolegové, já vás dnes opětovně - a zní to posedmé u tohoto návrhu - žádám o předřazení bodu, tentokráte, 102 - stále se posunuje, když jsem to načítal poprvé, byl to bod 24 - tisk 250, a to jako prvního bodu za pevně zařazené. Jedná se o návrh zákona poslanců Marka Nováka, Margity Balaštíkové a Andreje Babiše, o některých právech osob se zdravotním postižením, které využívají doprovodu psa se speciálním výcvikem.
Kdyby tento týden byly interpelace, tak by mi možná ministr Jurečka na tento mikrofon už potřetí slíbil, že to bude, nicméně Sněmovna nám pomalu končí a ono to není. Slíbil mi, že to ministerstvo napíše lépe, předloží vlastní návrh a tak dál a tak dál, takové ty řeči dokola, to známe. Já jsem tento návrh zákona předložil již v červnu roku 2022. V říjnu 2024 mi ministr Jurečka naposledy slíbil, že návrh zákona připraví ministerstvo, aby to bylo lepší, kvalitnější a tak dál. Jenže uběhlo víc než půl roku, nic se neděje, ani v systému eKLEP nic nového - stále je tam pouze nějaký rámec, který ještě není ani připomínkovaný - a to mi napovídá v tom, že ministr slíbil, ale nedodržel, a proto bych byl rád, kdybyste podpořili tuto novelu.
Podstatou navrhované právní úpravy je zajištění vstupu osob se zdravotním postižením... (Odmlka pro hluk v sále.)

