File: s139109.htm
Anchor: r3
Date: 39. schůze, 27. května 2025
Speaker: Poslanec Jiří Slavík

Speech:
Poslanec Jiří Slavík: Děkuji za slovo, pane místopředsedo. Pan ministr podstatu zákona vysvětlil, přesto mi dovolte jako zpravodaji několik slov. Vláda předložila Poslanecké sněmovně návrh zákona 6. května 2025. Organizační výbor se jím zabýval 15. 6. Ještě bych zdůraznil, že tento tisk967navazuje na předložený sněmovní tisk924, respektive jej nahrazuje v minimalistické verzi se snahou co nejrychleji dostát závazkům, které České republice plynou z jejího členství v Evropské unii.
Ještě bych si dovolil doplnit, že přijetím návrhu nebude způsobeno navýšení výdajů ze státního rozpočtu. Nově ukotvenou činnost bude Ministerstvo dopravy schopno pokrýt ze svých dosavadních personálních a rozpočtových zdrojů. Naopak, příjmy nově plynoucí do státního rozpočtu lze očekávat zejména v souvislosti s navrženým zakotvením nových správních poplatků, či předvídaným navýšením sazby u správních poplatků dosavadních. To je vše.

