File: s139109.htm
Anchor: r1
Date: 39. schůze, 27. května 2025
Speaker: Ministr dopravy ČR Martin Kupka

Speech:
Ministr dopravy ČR Martin Kupka: Vážený pane předsedající, vážené kolegyně, vážení kolegové, jde o implementaci právě evropské legislativy do českého právního řádu. Zároveň tato legislativa ukotví působnost Ministerstva dopravy jako námořního úřadu k výkonu působnosti příslušného orgánu podle nařízení Evropské unie. Zároveň legislativa přesně doplňuje příslušné skutkové podstaty přestupků, které spočívají v porušení povinnosti provozovatelů vybraných námořních obchodních lodí a stanovení správních trestů.
S ohledem na to, že v současné době v českém námořním rejstříku nefiguruje žádná obchodní námořní loď, tak toto opatření nijak nezpůsobí dopady ani finanční ani jiné na správní orgány ani na jiné subjekty, nicméně máme povinnost implementovat toto nařízení do českého právního řádu. S ohledem na to, že se jedná o velmi jednoduchou implementaci, tak si dovoluji navrhnout, aby opravdu došlo ke schválení tohoto návrhu v prvém čtení.

