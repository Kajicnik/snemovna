File: s139178.htm
Anchor: r6
Date: 39. schůze, 27. května 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji, vážena paní předsedající. Takže krátce k tisku. Jedná se o relativně malou jednoduchou novelu, která se připravovala několik let. Je připravována ve shodě se Státním úřadem pro jadernou bezpečnost. Cílem návrhu je převést funkci zřizovatele Státního ústavu jaderné, chemické a biologické ochrany ze Státního úřadu pro jadernou bezpečnost na Ministerstvo vnitra. Respektive, vytvoří právní základ pro zřízení veřejné výzkumné instituce v gesci Ministerstva vnitra, Generálního ředitelství Hasičského záchranného sboru.
Návrh dále řeší nakládání s majetkem za mimořádné události a krizové situace, včetně možnosti poskytnout jej do zahraničí v rámci humanitární pomoci, a rozšiřuje výčet požárních jednotek Hasičského záchranného sboru České republiky o jednotku Střední odborné školy požární ochrany a Vyšší odborné školy požární ochrany. Děkuji za pozornost.

