File: s139033.htm
Anchor: r6
Date: 39. schůze, 27. května 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Já taktéž děkuji. My pokračujeme v obecné rozpravě. Pokud vidím, že se už nikdo do obecné rozpravy nehlásí, tak já ji končím.
Případně žádám o závěrečná slova pana ministra? (Ministr Stanjura nemá zájem.) Není zájem, ani u paní zpravodajky.

Nyní tedy rozhodneme podle § 90 odst. 5 o pokračování projednávání tohoto návrhu. Já přednesu návrh usnesení: "Poslanecká sněmovna souhlasí s pokračováním jednání o sněmovním tisku 977 tak, aby s ním mohl být vysloven souhlas již v prvním čtení."
Zahájil jsem hlasování. Táži se, kdo je pro? Kdo je proti?
Hlasování číslo 42, přihlášeno 156 poslanců, pro 144, proti žádný. Tento návrh byl přijat.

Nyní tedy přikročíme k návrhu o hlasování celého návrhu zákona. Přednesu návrh usnesení: "Poslanecká sněmovna vyslovuje souhlas s vládním návrhem zákona, kterým se mění zákon č. 256/2004 Sb., o podnikání na kapitálovém trhu." (Ministr Stanjura mimo mikrofon upozorňuje, že nebyla otevřena podrobná rozprava.)
Nebyla, ano. Otevírám podrobnou rozpravu. Promiňte. Nikdo se nehlásí do podrobné rozpravy, končím podrobnou rozpravu. ***
