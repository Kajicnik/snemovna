File: s139162.htm
Anchor: r3
Date: 39. schůze, 27. května 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka: Děkuji. Já poslouchám bedlivě tady tuto debatu, a můžu tedy říct, že se to ve mně strašlivě bije, protože mám pořád prostě čím dál tím větší pocit, že různé samosprávy a kraje - a hlavně i my tady v Poslanecké sněmovně suplujeme nezodpovědnost vlastně rodičů tím, že tady dáváme zákazy různé, a já s tím strašně jako souhlasím, na druhou stranu se ve mně zase bije regulatorní složka Aleše Juchelky, kdy vlastně nechci tady, abychom regulovali všechno, protože dneska jsou to energetické nápoje, zítra jsou to džusy, slazené nápoje, vepřové maso a budeme mít třeba jako sanitky, vepřové, šlehárny, já nevím, jo, ale zároveň rozumím tomu všemu, protože jsem si všemi těmi sociálními službami prošel. A rozumím i pozměňovacímu návrhu paní poslankyně Zajíčkové, který podporovat budu, protože je to určitý, bych řekl, určitý segment, kdy my vlastně lidi, kteří jsou třeba pod návykovými látkami, tak je dáváme pryč z veřejných prostor, ulic, dětských hřišť, parků a tak dále, a můžeme s nimi sociálně pracovat.
Na druhou stranu právě celý tady tento zákon, který mi připadá, že prostě velmi reguluje a velmi zasahuje do těch svobod, tak opravdu supluje nezodpovědnost rodičů, kteří nechávají těm dětem opravdu jakoby velký prostor, a domnívám se, že tam je opravdu i od Sněmovny i od všech dalších, myslím si, hlavně i neziskového sektoru a tak dále, prostor pro to, abychom osvětu mezi těmi rodiči dělali více než méně. Rozumím všem tedy těmto argumentům a moc rád si počkám právě v diskusi, jak kolega Haas tady říkal, na právě ty, kteří jsou odpůrci tady tohoto zákona, protože si budu cizelovat informace velmi věcně, abych se potom rozhodl, (Předsedající: Čas, pane místopředsedo, platí i pro vás.) jak budu hlasovat. Ano. (Předsedající: Děkuji.) Já děkuji, pane místopředsedo, za upozornění.

