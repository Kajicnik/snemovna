File: s139174.htm
Anchor: r8
Date: 39. schůze, 27. května 2025
Speaker: Poslankyně Martina Ochodnická

Speech:
Poslankyně Martina Ochodnická: Děkuji moc, pane místopředsedo. Já jenom dokončím k panu kolegovi Karlu Haasovi, vaším prostřednictvím. Těch 18 let, prodej, brigády u podávání alkoholu, tabákových výrobků. Tohle platí, výjimku mají pouze odborné školy gastronomické a další. Takže tady jsme opět postupovali tak jako u jiných těchto látek.
On-line prodej je stejný jako u psychomodulačních látek. Kratom, alkohol, tabák, všechno. Stejně tak můžeme on-line rozesílat pouze prostřednictvím nějaké doručovací služby, a to dvojí ověření tam musí být. To znamená, tady jsme opět postupovali tak, že jsme ho tam ponechali.
Potom k panu kolegu Kučerovi, vaším prostřednictvím, pane místopředsedo, je to poslanecký návrh, mezirezortem nešel. Ano, to je správně. Konzultovala jej, připomínky k nim dávala všechna připomínková místa, která jsou v tom zrychleném projednávání. Takto je to naprosto regulérně možné u všech poslaneckých návrhů, ale to jistě oba víme.
A jenom k těm psychomodulačním látkám. Prosím pěkně, jmenovali jsme kratom a další látky. Ten zákon ještě není účinný. Takže ano, teď to ještě stále není možné dořešit. Čekáme na notifikaci a potvrzení z Evropské unie, protože jsme první zemí v Evropě, která tento zákon schválila, a ostatní země čekají, jak dopadneme, což jsem samozřejmě při předkládání tady i v Senátu zmiňovala. Takže ta účinnost tam stále ještě není. ***
