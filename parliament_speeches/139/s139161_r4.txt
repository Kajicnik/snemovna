File: s139161.htm
Anchor: r4
Date: 39. schůze, 27. května 2025
Speaker: Poslanec Vladimír Zlínský

Speech:
Poslanec Vladimír Zlínský: Vážený pane předsedající, děkuji za slovo. Vážené dámy a pánové, já bych chtěl paní poslankyni Zajíčkové poděkovat za to pěkné emotivní vystoupení. Samozřejmě s většinou toho, co řekla, souhlasím, ale nicméně bych chtěl doplnit jednu věc a poukázat na to, proč naše děti pijí energetické nápoje hlavně ve večerních hodinách. No, já si myslím, že je to hlavně proto, že hrají počítačové hry nebo sedí na sociálních sítích. Takže obraťme naši pozornost i k této problematice.
Vím, že v tomto volebním období už to asi nestihneme. Já jsem sice tady do toho bušil, pokud to šlo, ale zatím to nebylo přijato, tento narativ, že sociální sítě, hraní počítačových her, sledování pornografie by bylo stejně škodlivé jak energetické nápoje. Ale já vám řeknu na rovinu, že já jsem pevně přesvědčen o tom, že jsou daleko škodlivější a že ty energetické nápoje, které teda předesílám, že odsuzuji jejich popíjení dětmi, tvoří jenom malé procento toho, co naše ničí naše děti.
Takže já bych chtěl poukázat hlavně na to, že prostě používání těch sofistikovaných algoritmů sociálními sítěmi, které podstrkují našim dětem obsah, který ničí jejich mozek, je daleko nebezpečnější než cokoliv jiného. A já jsem pevně přesvědčen, že budoucí Sněmovna se tím dříve či později bude, spíš dřív, bude muset zajímat a bude muset vymyslet něco, kdy aspoň upozorníme rodiče na škodlivost používání těchto technologií malými dětmi. Protože byl jsem několikrát přítomen tomu, že se dávají mobilní mobilní telefony přednost malým dětem, batolatům a prostě to si myslím, že je to úplná, já to řeknu naostro, zhůvěřilost. Takže prosím vás, zaměřme se i na tuto problematiku. Děkuji.

