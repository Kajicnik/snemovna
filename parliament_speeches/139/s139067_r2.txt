File: s139067.htm
Anchor: r2
Date: 39. schůze, 27. května 2025
Speaker: Poslanec Patrik Nacher

Speech:
Poslanec Patrik Nacher:: Tak děkuji. No, já jsem přihlášený normálně k rozpravě. Chtěl jsem tam něco a budu něco hovořit o tom konopí.
Ale tady jsem chtěl na svého ctěného kolegu Hellera ohledně těch bojovníků. On už teďka řekl můj předřečník, tady my jsme předevčírem řešili vyznamenání in memoriam Jaroslava Bašty - který bojoval proti komunistům, byl disident, byl - tady dokonce tím hlasováním prvním prošel a místo abyste to nechali na prezidentovi, tak vám stálo za to jít na mikrofon, zpochybnit to hlasování, hlasovat podruhé a pak neprošel. To mně tedy přijde fakt... To mi tenkrát před těmi dvěma dny tam fakt z toho nebylo dobře, že ani tohleto... Vy nejste schopní překročit svůj stín, takže jak já mám vám věřit, že vám jde o ty protikomunistické bojovníky, když tady jednoho z nich jenom proto, že možná poslední roky byl na jiné straně politické barikády, tak ho hodíte přes palubu? Disidenta a protikomunistického bojovníka in memoriam necháte dvakrát hlasovat, takže se prosím... To se zamyslete nad tím, co jste vy teďka udělali a co teďka říkáte. (Potlesk poslanců hnutí ANO 2011.)

