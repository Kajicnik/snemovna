File: s139122.htm
Anchor: r6
Date: 39. schůze, 27. května 2025
Speaker: Poslankyně Renata Oulehlová

Speech:
Poslankyně Renata Oulehlová: Dobrý večer. Děkuji za slovo, pane místopředsedo. Máme před sebou návrh, kde uvedený zákon v sobě má dvě odlišné materie.
Tím jedním je snížení starobních důchodů. Rozšířit okruh osob výše uvedených, u nichž dojde ke snížení procentního výměru starobního důchodu z z důvodu, že v minulosti působili jako představitelé komunistického režimu. Rozšiřuje se to o další struktury, je to i na okresních a krajských úrovních. Týká se to prostě širšího okruhu osob. Přesný počet představitelů, jichž se snížení důchodů dotkne, nelze podle předkládané úpravy přesně odhadnout. Seznam osob se bude tvořit následně a bude tvořit Ústav pro studium totalitních režimů. Předpokládá se, že z okruhu uvedených osob již nebude mnoho lidí naživu. Přece jenom je to třicet šest let od roku 1989.
Tím druhým bodem je odložení přechodu výplatního období důchodu z klouzavého na kalendářní měsíc. Podle důvodové zprávy stávajícím systémem České správy sociálního zabezpečení by bez navrhovaného odložení účinnosti nebylo podle důvodové zprávy od 1. července 2025 reálně umožněno provádět výplaty důchodů náležících v intervalu kalendářního měsíce a došlo by podle důvodové zprávy ke kolapsu výplaty dávek důchodového pojištění. ***
