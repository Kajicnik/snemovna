File: s139112.htm
Anchor: r8
Date: 39. schůze, 27. května 2025
Speaker: Ministr průmyslu a obchodu ČR Lukáš Vlček

Speech:
Ministr průmyslu a obchodu ČR Lukáš Vlček: Já na to budu dál reagovat. Děkuju za tu otázku. Ono samozřejmě toto téma bude v tom území mnohdy velmi citlivé. Je zde řada dalších zájmů, které do toho logicky budou zasahovat, ať například zájmy armády, nebo třeba chráněných krajinných oblastí. A samozřejmě ta debata v území v tomto případě bude muset určitě být velmi intenzivní na jednotlivé úrovni jak tedy státní správy nebo státu jako takového, tak jednotlivých krajů.
Jinak vlastně tato norma dává, řekněme, určitý legislativní základ, určitý legislativní podvozek, aby samozřejmě ta debata dále mohla probíhat. Ale já s vámi, pane kolego, prostřednictvím paní předsedající, souhlasím, že samozřejmě tato debata nebude v mnoha případech úplně jednoduchá, protože samozřejmě to samotné vymezení těch lokalit se mnohdy může i potýkat právě s těmi zmiňovanými, a v této normě je to popsáno, i dalšími kategoriemi veřejného zájmu, aby vůbec k těm samotným instalacím mohlo fyzicky docházet.
Vidíme, že v některých oblastech, jako je třeba otázky třeba větrných, větrné energie, tak jak v oblasti fotovoltaických panelů, a to tempo, ta dynamika je velmi dobrá. Tak v oblasti větrné energie tomu tak ale úplně není. A jeden z těch blokátorů, proč tomu tak není, tak je právě i řekněme určitá absence některé legislativy, například tohoto tisku.
Ale k vaší otázce ta debata samozřejmě bude muset být ze strany státu velmi intenzivní. A pokud chcete slyšet můj osobní názor, nebude v mnoha případech úplně jednoduchá a bude narážet samozřejmě i na další záležitosti, neřkuli ještě samozřejmě na samotnou kapacitu přenosových a distribučních soustav, a mohli bychom být dále velmi konkrétní v těch technických detailech. Ale tolik k vašemu dotazu.

