File: s139046.htm
Anchor: r2
Date: 39. schůze, 27. května 2025
Speaker: Poslanec Martin Kolovratník

Speech:
Poslanec Martin Kolovratník:: Děkuji za slovo a hned na úvod konstatuji, že ta volba byla ve všech čtyřech případech úspěšná, to znamená, Sněmovně se podařilo naplnit vždy po pěti všechny čtyři nové rady onoho Státního fondu audiovize. Rád tady také na stenozáznam vyslovím poděkování týmu volební komise, že - viděli jste sami ty lístky, jak byly obsáhlé - opravdu za třicet minut jsme stihli zkontrolovat, posčítat a vyplnit všechny protokoly, a máme tedy vše připraveno.
Tak teď jednotlivé výsledky. První byla rada Státního fondu audiovize pro poskytování podpory kinematografie. Zde bylo vydaných 162 hlasovacích lístků, odevzdaných také 162, neodevzdaných 0. Kvorum nutné pro zvolení bylo 82. Výsledky jsou následující: Peter Badač 150 hlasů a byl zvolen, Petr Bilík 150 hlasů a byl zvolen, Ludmila Cviková 3 - nezvolena, Petr Jarchovský 3 - nezvolen, Ľubica Orechovská 148 - zvolena, Jan Svačina 90 - také zvolen, Martin Šrajer 60 - nezvolen a Lenka Wimmerová 87 hlasů a byla zvolena.
