File: s139181.htm
Anchor: r2
Date: 39. schůze, 27. května 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, vážený pane místopředsedo, vážený pane ministře, kolegyně, kolegové. Já velice krátce navážu na své předřečníky, jak bylo zmíněno. Je to novela zákona, který vlastně ve stávající úpravě platí 23 let a jak již bylo zmíněno, je to víceméně i symbolické gesto v roce 80. výročí ukončení druhé světové války, neboť jak již bylo zmíněno, vaším prostřednictvím, kolegou Hofmannem, v dnešní době máme zhruba 50 druhoválečných veteránů, kteří jsou v naší republice, a poslední číslo, co bylo (?) dva, kteří jsou v cizině.
Ale každopádně to, co bylo, řečeno, ještě bych doplnil, tak je to, že přijetím této novely dojde k tomu, kdy bude pro Ministerstvo obrany jasně vyspecifikována odpovědnost, úkoly a typy péče, za které ono bude odpovídat vůči válečným veteránům. Takže je to norma potřebná.
Jsem rád, že je to shoda napříč politickým spektrem zde ve Sněmovně. I klub hnutí ANO tuto novelu podporuje, a děkuji všem za podporu. Díky.

