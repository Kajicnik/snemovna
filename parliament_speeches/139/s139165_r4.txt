File: s139165.htm
Anchor: r4
Date: 39. schůze, 27. května 2025
Speaker: Poslanec Jan Berki

Speech:
Poslanec Jan Berki: Děkuju, pane místopředsedo. Já jsem celý život takový zvídavý, a když něčemu nerozumím, tak se zkusím zeptat. Tak já se zkusím zeptat: V čem prosím ta vymahatelnost je odlišná od těch cigaret a alkoholu? Když jedno jako regulaci máme, přijde nám to asi vymahatelné, protože jinak bychom to zrušili touto logikou, ale tuto nechceme zavést. Přitom ta vymahatelnost bude úplně stejná z mého pohledu. Tak se ptám, v čem to bude jiné?
Zároveň se chci zeptat, v čem tedy dělají chybu ty státy, které to zavádějí, a v čem dělají chybu ty státy, které si to vyhodnocují jako účinné opatření a dokládají to čísly? V čem dělají tedy chybu? A v neposlední řadě bych se chtěl zeptat, vaším prostřednictvím, přímo pana poslance Svobody. Když jste se připravoval na ten původní návrh, co se tedy změnilo? V čem se to posunulo? Co jste zjistil nového, že původně jste to považoval za dobré opatření, a teď už to za dobré opatření nepovažujete, když ale ta podstata je pořád stejná?

