File: s139130.htm
Anchor: r2
Date: 39. schůze, 27. května 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka: Děkuju. Budu jen velmi stručný právě k tomu pozměňovacímu návrhu pana ministra, protože on je samozřejmě nesystémový. Je to pro 3 300 lidí, kteří si nějakým způsobem vylobbovali větší výhodu než u ostatních neformálních pečujících. My musíme změnit celý ten systém v rámci zákona o sociálních službách, který bude navázán na příspěvek na péči, a toto bude celé navázáno na lékařskou posudkovou službu a posuzování.
Ale v tuto chvíli máme neformálních pečujících daleko více, akorát ten problém jejich je, že se nedostanou k té sociální službě, protože bydlí třeba někde na horách nebo tu sociální službu mají nedostupnou, protože tam prostě a jednoduše pro ně není. A ti budou mít méně peněz než ti, kteří to právě v těch sociálních službách utratí.
Rozumím tomu bohulibému záměru, nicméně je to nesystémové, je to nespravedlivé, je to diskriminační a my se musíme bavit o tom, abychom mohli do budoucna mít takzvané hmotné zabezpečení neformálních pečujících. Všech neformálních pečujících, kteří o své blízké pečují v domácím prostředí. Děkuji.

