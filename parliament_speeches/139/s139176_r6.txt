File: s139176.htm
Anchor: r6
Date: 39. schůze, 27. května 2025
Speaker: Poslanec Michal Kučera

Speech:
Poslanec Michal Kučera: Děkuju za slovo. Já jsem stáhl svou přihlášku do rozpravy, protože si myslím, že se vejdu do dvou minut, tak to nechci nějak příliš protahovat. Já jsem víceméně do doby projednávání tohoto - do dnešního projednávání této novely - této novele příliš nevěnoval pozornost, protože jsem byl přesvědčen, že je napsaná kvalitně, že je - skutečně přináší nějaký, řeknu, pokrok v této oblasti, což dneska kolegové, tak jak tady vystupovali - ať to byl kolega Haas a další - tak jednoznačně poukázali na zásadní legislativní chyby v této novele, což si myslím, že je naprosto zásadní. To je důvod, proč tuto novelu neschválit a nestát o to, aby byla prohlasována společně s ANO a SPD tak, jak to předkladatelé chtějí udělat.
A ta druhá rovina je skutečně ta, o které může být naprosto legitimní debata - zda stát má skutečně řídit to, co to - řídit, jak vychovávat děti, má vstupovat do rodin, má říkat: my to tady na Malé Straně víme lépe, nebo ne? Zaznívalo to tady mnohokrát. Já si tu - j á se - i pod dojmem té debaty, která tady probíhala, si připravím nějaké mé vystoupení do třetího čtení, kde bych chtěl skutečně poukázat na další aspekty, o kterých se tady moc nemluvilo - to znamená i dopad do toho, řeknu, hospodářského sektoru, do živnostníků, kteří budou zatíženi další administrativou, další regulací.
Mluvili jsme tady o rodinách, mluvili jsme o školách, ale třeba o těch provozovnách jsme příliš nemluvili, takže já se budu chtít zaměřit i na toto téma. Já věřím, že to bude další oblast, která - kromě toho, že tato novela je jednoznačně legislativní paskvil, jak bylo poukázáno - (Předsedající: Čas.) - tak přinese další rozměr právě tato debata. Děkuju. ***
