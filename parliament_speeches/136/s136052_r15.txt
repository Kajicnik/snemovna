File: s136052.htm
Anchor: r15
Date: 36. schůze, 15. dubna 2025
Speaker: Poslanec Jan Kuchař

Speech:
Poslanec Jan Kuchař:: Děkuji za slovo, pane místopředsedo. Protože jsem už v prvním čtení do sněmovního tisku 885 načetl pozměňovací návrh o regulatorních sandboxech, tak v tomto bodě bych rád navázal na návrh, který je na úpravu § 58 odst. 1 písm. e) sněmovní tisk 885, zákon o výzkumu, vývoji, inovacích a transferu znalostí, kterým se umožňuje financování projektů kontrolovaného testovacího prostředí, takzvaného regulatorního sandboxu.
Ministerstvo průmyslu a obchodu a Energetický regulační úřad jsou v oblasti své působnosti dle návrhu regulačním orgánem oprávněným ke zřízení kontrolovaného testovacího prostředí schválením návrhu projektu kontrolovaného testovacího prostředí. Rovněž kontrolují a vyhodnocují průběh testování inovativní technologie, produktu nebo služby. Oba orgány jsou oprávněny tak činit v rámci své působnosti, přičemž návrh řeší i případný překryv v této oblasti. ***
