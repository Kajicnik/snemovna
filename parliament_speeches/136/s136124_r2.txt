File: s136124.htm
Anchor: r2
Date: 36. schůze, 15. dubna 2025
Speaker: Poslanec Aleš Dufek

Speech:
Poslanec Aleš Dufek: Já toto jednání nechci žádným způsobem protahovat, nebudu reagovat na žádné případné repliky, které na mé vystoupení půjdou, ale přece jenom si dovolím tak lehce nesouhlasit tady s tou obhajobou konopí.
Každý jsme odněkud. Já skutečně od roku 2005 vykonávám vlastně jakéhosi opatrovníka osob pod 15 let, které páchají trestnou činnost, a bych řekl třetina těch kvazi trestných činů má skutečně souvislost s používáním marihuany a jiných psychotropních látek a ta situace skutečně taková, že vlastně ten náctiletý jedinec od 11 do 15 let, když začne užívat marihuanu, tak zkrátka a dobře vykračuje určitým směrem, z kterého se samozřejmě může vrátit zpět a může - a je jich naštěstí většina těchto lidí - ale taky pak pokračuje do nějakých dalších drog, a to tak je. To je pravda, o které všichni víme, a zkrátka dobře, ta se nezměnila a platí stejně v roce 2025, jak platila v roce 2015 či v roce 2005. Takže se přiznám, já osobně tady s touto obhajobou moc nesouhlasím.

