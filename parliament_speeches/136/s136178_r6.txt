File: s136178.htm
Anchor: r6
Date: 36. schůze, 15. dubna 2025
Speaker: Poslanec Ondřej Babka

Speech:
Poslanec Ondřej Babka: Děkuju za slovo, vážený pane místopředsedo. Budu reagovat na kolegu Bureše. My právě proto, že jsme byli velice překvapeni, že takto obsáhlá novela, která tedy mimo jiné obsahuje vyhlášení nového Národního parku Křivoklátsko, který můžeme, nebo nemusíme rozporovat, tak že v den jeho projednávání ve druhém čtení prostě nahrajete zcela zásadní pozměňovací návrhy. My jsme to vlastně zjistili, já jsem to zjistil ve chvíli, kdy se ten zákon začal projednávat, když jsem si otevřel systém, že během odpoledne tam bylo nahráno těch 34 pozměňovacích návrhů, které jsem ještě včera večer a dnes celý den s kolegy opravdu, věřte mi, že poctivě nastudovával, a několikrát jsme opravdu byli až zděšeni, jakým způsobem chcete měnit systém ochrany péče.
Vy jste tady zmiňoval, že byste rád slyšel konkrétní ustanovení a konkrétní paragrafy, které podle našeho... A z velké části je ten náš pohled samozřejmě laický, protože jsme pouze poslanci, nikoliv odborníci, ačkoliv ve výboru pro životní prostředí už nějakou dobu fungujeme. Tak já jsem také přihlášen do obecné rozpravy, takže se pokusím některé ty nejzásadnější výtky, které k vašim pozměňovacím návrhům a k pozměňovacím návrhům vašich kolegů mám, nějakým způsobem vysvětlit. Příkladem je například ten paragraf 43, výjimky ze zvláště chráněných území, kdy zadáváte povinnost vydat výjimku, což je prostě v rozporu se správním řádem České republiky. Takže k těm konkrétním věcem se rád vyjádřím, ať buď tady (Předsedající: Čas, prosím.), případně před třetím čtením ve výboru. Děkuji.

