File: s136252.htm
Anchor: r2
Date: 36. schůze, 15. dubna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Tak samozřejmě SPD chce mít dobrou armádu, chce mít dostatečný počet příslušníků a chceme mít také veřejnost, která částečně může být v nějakých rezervách, ale nechceme to samozřejmě na nějakou... na vedení útočné války. To si myslím, že je evidentní.
Také Armáda České republiky vzhledem k tomu dlouhodobému podfinancování potřebuje doplnit zásoby. Samozřejmě většina zbraňových systémů a střeliva byla vyvezena na Ukrajinu. To si myslím, že je dobré, aby tady zaznělo.
Nicméně trošku mě tady fascinuje, že nikoliv SPD, ale některý z členů čtyřkoalice současné sleduje První kanál ruské televize. To mě fascinuje. To je fascinující zjištění, takže aspoň víme, kdo je kdo. Děkuji.

