File: s136251.htm
Anchor: r6
Date: 36. schůze, 15. dubna 2025
Speaker: Poslanec Michal Zuna

Speech:
Poslanec Michal Zuna: Děkuji, pane místopředsedo. Já chci zareagovat na pana předsedu Fialu.
Pojďme si to shrnout. I z vašich úst tady zaznělo, že Armáda České republiky byla dlouhodobě podfinancovaná, a v podstatě naše vláda je první, která historicky dosáhla rozpočtu dvou procent na obranu. Zároveň je tady ta skutečnost, že v rámci spojenectví prezident Donald Trump jasně avizuje, že Evropa pro něj v tuto chvíli není prioritou, že má v rámci světa jiné priority a že Evropa se musí spoléhat sama na sebe. Zároveň je tady třetí fakt, a to je, že Rusko pokračuje ve své agresivní politice, že můžeme slyšet každý den na Prvním kanálu ruské televize, jak Rusko se vrátí ve své sféře vlivu od Aljašky až po Berlín. Je jen otázka času, kdy Rusko napadne další evropskou zemi. Není to otázka toho, jestli se tomu stane, je otázka pouze to, kdy se to stane, protože když to vezmeme v průměru, tak každých osm nebo dvanáct let Rusko napadne nějakou z evropských zemí.
Já se tedy ptám, proč SPD vyhovuje, aby Armáda České republiky a aby výdaje na obranu zůstaly zmrazeny někde v těch historických číslech? Co zatím tedy je? Proč to vyhovuje SPD, aby Česká republika měla slabou armádu a slabé výdaje na obranu? Jestli je to nějaká předzvěst toho, že by vyhovovalo SPD, aby Česká republika byla ruskou gubernií? Nic jiného mě nenapadá. ***
