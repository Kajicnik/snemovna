File: s136269.htm
Anchor: r6
Date: 36. schůze, 15. dubna 2025
Speaker: Poslanec Robert Králíček

Speech:
Poslanec Robert Králíček: No, tak pojďme to posunout do dalšího levelu, paní místopředsedkyně Richterová, prostřednictvím paní místopředsedkyně. Vy jste tu ukázala to, že v některých kauzách nectíte ani presumpci neviny, protože nepadly rozsudky. Já nevím, jestli se ti lidé dopustili nějakých věcí, to za prvé.
Za druhé, o tom, jak se s tím umíme vypořádat, mluvil Karel Havlíček, ale pojďme si připomenout kauzy pana Koláříka, pojďme si připomenout kauzy bossingu operátorů v ICT a pojďme si připomenout samotný audit ICT operátora v Praze, jaký vedete, pojďme říct, v kolika dozorčích radách sedí pan Michal Bláha - nebo seděl - a pobíral několik peněz ze státního rozpočtu, pojďme mluvit o tom, kolik poradců měl Zdeněk Hřib, když byl primátor, pojďme mluvit o tom, kolik poradců máte ve Sněmovně a tak dále a tak dále.
Já se té diskusi opravdu nebráním, ale dnes školský zákon neprobereme. (Potlesk hnutí ANO 2011.)

