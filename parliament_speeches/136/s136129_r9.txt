File: s136129.htm
Anchor: r9
Date: 36. schůze, 15. dubna 2025
Speaker: Poslanec Marek Benda

Speech:
Místopředsedkyně PSP Olga Richterová: Děkuji a uzavře to pan ministr nyní v roli poslance Pavel Blažek.

Ministr spravedlnosti ČR Pavel Blažek: Tak děkuji za slovo. Já bych se rád vyjádřil ke dvěma pozměňovacím návrhům, které jsem podal. V tom jednom - číslo 6587 - se navrhuje, aby byla do zákona o soudech a soudcích opět zařazena možnost dočasně přiřadit (soudce k ministerstvu, a to především proto, že pro přípravu legislativních materiálů a materiálů nelegislativní povahy v působnosti ministerstva jsou zkušenosti soudců získané v praxi velmi přínosné. (Hovoří velmi rychle. Obrací se ke stenografce.)
Je mi vás líto, já zpomalím, vidím vás. Tak nezlobte se. Viděl jsem ten vyděšený výraz, ale já vám to můžu dát potom napsané. Pokusím se vám trošku tu práci zjednodušit, omlouvám se. Tak. Já už tu sedím dlouho, a tak trošku drmolím už, tak se omlouvám. Tak.
Pak je tu druhý pozměňovací návrh číslo 6586 a tady se navrhuje doplnit přechodná ustanovení související se zrušením laických přísedících u okresních soudů v novele č. 319/2024 Sb.
Dě-ku-ji za po-zor-nost. (Hovoří ke stenografce.)

