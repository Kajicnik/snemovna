File: s136177.htm
Anchor: r4
Date: 36. schůze, 15. dubna 2025
Speaker: Poslankyně Eva Fialová

Speech:
Poslankyně Eva Fialová: Děkuji za slovo. Navážu na svého kolegu Ondřeje Babku, protože některá ta slova mi vzal z úst, a mě by zajímalo, pane ministře, jestli jste poslouchal návrhy těch pozměňovacích návrhů, v jakém jsou gardu a kam směřují. Tak mi přijde velice smutné, že se tady opíráme diskusí osob nebo občanů z Křivoklátska za to, abychom je vyslyšeli, jak to funguje v jiných národních parcích, a úpravou toho, jakým způsobem bude ohrožena případně péče a starost v současných národních parcích, a mrzí mě, že za výměnu, za podporu Národního parku Křivoklátsko jste ochoten případně připustit některý z těchto pozměňovacích návrhů a nechat zdevastovat nějak způsobem, jakým způsobem se hospodaří v současné chvíli v národních parcích, a přistoupit na tyto kompromisní návrhy, protože evidentně byly s vámi konzultovány a nějakým způsobem jste vládní koalice, tak se musíte na svých pozměňovacích návrzích dohadovat, jaké budou přípustné a za co případně budou vyhandlovány. A mrzí mě, že Národní park Křivoklátsko za odfajfknutí vašeho programového prohlášení nám ohrozí starost a péči o cenné hodnoty v národních parcích ostatních.
Takže naprosto s kolegou Ondřejem Babkou souhlasím a dává mi to takovou možná úvahu, jestli vůbec tohle pouštět v takovémto ražení, když to může zlikvidovat péči o krajinu a naše nějaké národní bohatství v podobě těchto národních parků za cenu Křivoklátska, jestli vůbec tento zákon necelý neshodit a vůbec ho raději neschvalovat.

