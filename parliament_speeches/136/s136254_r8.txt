File: s136254.htm
Anchor: r8
Date: 36. schůze, 15. dubna 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, pane místopředsedo.
No, pane předsedo Michálku - vidím ho, nevidím ho, už utekl - prostřednictvím pana místopředsedy, prosím, nemistrujte nás tady. Vy, který urážíte našeho předsedu, kudy chodíte, od té chvíle, co jste vstoupil do této Poslanecké sněmovny, tak nás nemistrujte.
Ale já mám jinou otázku. Kde jste byl včera, pane místopředsedo - nepřítomný - Michálku, prostřednictvím pana místopředsedy?
Kde jste byl, pane - nepřítomný - poslanče Bartoši, prostřednictvím pana místopředsedy?
Kde jste byla, paní poslankyně Kocmanová včera, když byla mimořádná schůze, prostřednictvím pana místopředsedy?
Kde jste byl... Koho tam ještě máte? Kde jste byla, paní místopředsedkyně Richterová - naštěstí je to rychlý - prostřednictvím pana místopředsedy?
Kde jste včera byli, když jsme svolali mimořádnou schůzi nad blamáží vašeho exministra Bartoše, nad tou hrůzou (Potlesk poslanců hnutí ANO 2011.), kterou budou vyšetřovat orgány činné v trestním řízení. Kde jste byli? Strčili jste hlavu do písku jako pštrosi a schovali jste se za nějakou pseudokampaň. (Potlesk poslanců hnutí ANO 2011.)

