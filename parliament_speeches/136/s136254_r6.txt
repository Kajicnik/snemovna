File: s136254.htm
Anchor: r6
Date: 36. schůze, 15. dubna 2025
Speaker: Poslanec Vladimír Zlínský

Speech:
Poslanec Vladimír Zlínský: Vážený pane předsedající, děkuji za slovo. Vážený... Vaším prostřednictvím budu reagovat na pana poslance Žáčka, který tady sdělil, že v době Československé socialistické republiky se dávalo na zbrojení 10 procent HDP. Chtěl bych podotknout, že jsme byli součástí Varšavské smlouvy, takže jsme byli taky zapojeni v nějakém paktu nebo souručenství obranném a že to byla útočná armáda. Československá lidová armáda byla útočná, ne obranná armáda.
Pak budu reagovat na pana poslance Růžičku, vaším prostřednictvím, který tady zmínil, že tady hovořím o nějakém železném šrotu. Ona to samozřejmě byla nadsázka. Já jsem tím chtěl říct, že ta těžká technika má na ukrajinském válčišti krátkodobou životnost, že obloha je tam přesycena drony sebevražednými a jinými, které nejsou naváděny pouze dálkově pomocí elektromagnetického záření, které se dá vyrušit, ale i pomocí optických kabelů, což používají Rusi, anebo pomocí umělé inteligence, to mají používat Ukrajinci, méně účinně.
Takže já tady chci vlastně říct, že jakým způsobem bychom se měli uvažovat... Když se poučíme z toho ukrajinského bojiště, jakým způsobem uvažovat o tom, jak ta armáda naše by měla být koncipována.
Pak bych tady chtěl říct, že Rusko do budoucna není jediným rizikem, které nám hrozí. Těch rizik může být mnohem víc, já už jsem o tom tady mluvil. Mohou klidně ta rizika přijít i ze západu. Děkuji.

