File: s136165.htm
Anchor: r8
Date: 36. schůze, 15. dubna 2025
Speaker: Poslanec Jiří Mašek

Speech:
Poslanec Jiří Mašek: Ano, děkuji. Také na téma dětských ozdravoven: jsme s panem poslancem Adamcem dva z jednoho kraje a apoliticky podporujeme ty dětské ozdravovny. Je pravda, že v současnosti s panem ministrem a s jeho týmem hledáme možnost, jak ty dětské ozdravovny smysluplně zachránit. Přesto bych chtěl poprosit, abychom tady podpořili návrh pana poslance Adamce, jenom jakousi pojistku. Já si myslím, že se to nakonec podaří a nebude potřeba ji využít, a strašně moc děkuju všem, kteří se na tom spoluúčastní, abychom dětské ozdravovny zachovali v míře, která je rozumná.
A jenom chci podotknout, je to jediné místo v České republice, kde je možná klimaterapie nad 850 metrů nadmořské výšky pro děti především s respiračními obtížemi.

