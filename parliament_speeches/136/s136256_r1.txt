File: s136256.htm
Anchor: r1
Date: 36. schůze, 15. dubna 2025
Speaker: Poslanec Miloš Nový

Speech:
Poslanec Miloš Nový: Děkuji, pane předsedající. Tak pojďme se podívat na tvrdá ekonomická data. Já pochopitelně vím, že do veřejných financí se nezapočítává pouze výsledek státního rozpočtu, ale jsou tam také rozpočty měst a obcí, zdravotních pojišťoven a dalších institucí, tak se pojďme podívat na výsledky obcí a krajů neboli místních vlád. Tak v tom roce 2020, kdy saldo hospodaření sektoru vládních institucí činilo minus 5,6 procenta, obce a kraje dosáhly rozpočtového přebytku ve výši 27 miliard. V roce 2021, který patří úplně k historicky těm nejhorším, kdy tedy jste dosáhla deficitu minus 419 miliard, tak obce a kraje hospodařily s přebytkem 55 miliard. To znamená, i v situaci, kdy vaše veřejné finance směřovaly k rozvratu, obce a kraje hospodařily s rozpočtovými přebytky. Navíc v roce 2021 hospodářský růst činil 4 procenta. To znamená, nemůžete se vymlouvat také na to, že tedy ekonomika nerostla. Děkuji.

