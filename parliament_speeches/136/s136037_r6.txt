File: s136037.htm
Anchor: r6
Date: 36. schůze, 15. dubna 2025
Speaker: Poslankyně Silvia Doušová

Speech:
Poslankyně Silvia Doušová:: Děkuji, paní předsedkyně, za slovo. Já souhlasím s panem kolegou Munzarem, že státu není vůbec nic do toho, kdo se s kým kde ubytovává. To není ani cílem eTuristy, protože jeho cílem je jenom zaevidovat hosty, stejně tak jako se evidují dnes, akorát že se evidují v listinné podobě, protože každý ubytovatel i hostitel, který poskytuje ubytování přes on-line platformy, má své zákonné povinnosti vůči Finanční správě jako správci daně (z) místního poplatku i vůči živnostenskému úřadu i oznamovací povinnost vůči Českému statistickému úřadu.
Ubytovatel, když zapíše ty údaje, tak nebude vidět, kdo s kým je zapsaný na pokoji. To tam vůbec není, to ani dneska, to mají možná v nějaké hotelové knize. Jenom abych popsala, jak ten registr vypadá, představte si to jako opravdu jednotné digitální místo, kde se budou ty údaje sbírat - nebo respektive ubytovatel nebo hostitel je tam zadá - a to jednotné digitální místo rozdistribuuje ty údaje do jednotlivých úřadů, takže určitý objem dat, který se už dneska sbírá, půjde na ČSÚ, určitý objem dat na Finanční úřad nebo na Finanční správu - respektive obec jako na správce daně - a pak půjde i na živnostenský úřad.
Nic se nemění, ten rozsah je pořád stejný. Cílem eTuristy bylo zdigitalizovat to, co se děje dnes už v listinné podobě v rámci evidenční a domovní knihy, takže nic se nebude měnit, nikdo nebude vidět, kdo s kým kde je na pokoji, protože to v tom systému nebude, a hlavně ta jména, ty osobní údaje tam ani nebudou. Bude to nějaký číselný identifikátor, takže hausnumera, která vlastně vy si nespojíte, k čemu patří, a bude si je brát jenom ten úřad, který je potřebuje pro místní poplatky, a cizinecká policie. Na tu jsem zapomněla. Děkuji. ***
