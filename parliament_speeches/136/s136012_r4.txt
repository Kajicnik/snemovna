File: s136012.htm
Anchor: r4
Date: 36. schůze, 15. dubna 2025
Speaker: Poslankyně Alena Schillerová

Speech:
Poslankyně Alena Schillerová:: Děkuju za slovo, paní místopředsedkyně. No, trošku taková zvláštní situace. Můj kolega ctěný, Igor Hendrych, tady načetl podle mě velmi zajímavý bod. Určitě by bylo na místě ten bod schválit a pak o něm tady debatovat tak, aby se mohli zapojit i další členové bezpečnostního výboru za hnutí ANO, kteří by bezesporu rádi reagovali na paní ministryni.
Paní ministryně nenačítala žádný bod a šla reagovat s přednostním právem. Už jsme to diskutovali několikrát, jestli to je možné, není to možné. (Ohlíží se k předsedající. Předsedající kýve na znamení souhlasu.) Dobře. Jednou řeknete, že to není možné. Mně jste to řekli několikrát, tak já jsem šla a vymýšlela jsem tady nějaké reakce na bod, já nevím co. Teď zas říkáte, že to možné je. Já si myslím, že to je jednoduché. Otevřete ten bod a nechte moje kolegy debatovat. (Potlesk z lavic hnutí ANO 2011.)

