File: s136248.htm
Anchor: r2
Date: 36. schůze, 15. dubna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Já bych rád navrhl bod programu, který se jmenuje... Vzhledem k tomu, že jsme poměrně stateční sponzoři konfliktu na Ukrajině, tak si myslím, že by bylo dobré, pokud bychom se tady o tom trošku pobavili. Ten název bodu zní: Obří zpronevěra na ukrajinském Ministerstvu obrany, za miliony si koupili hotely v Chorvatsku. Píše to Ukrajinská pravda s odkazem - (Odkašlání). pardon - s odkazem na zdroj z protikorupčního úřadu.
Podle nějakého scénáře plynuly miliony hřiven do kapes majitele dvou dodavatelských firem na Ukrajině a jednomu jedinci na ukrajinském Ministerstvu obrany. Vzhledem k tomu, že tam byly nějaké přemrštěné ceny v uzavíraných smlouvách, tak se v podstatě za téměř půl miliardy použily ty peníze částečně na nákup předražených potravin, ale právě za ty ušetřené peníze si koupily tyto firmy hotely v Chorvatsku. To tedy píše web Ukrajinské pravdy. Samozřejmě ukrajinské Ministerstvo obrany zpočátku tvrdilo, že informace o předražených potravinách jsou zavádějící a že jde o nějakou manipulaci, ovšem později po prověření se ministerstvo ocitlo uprostřed rozsáhlého korupčního skandálu a právě toho ministra obrany Reznikova stál post ministra.
Já si myslím, že vzhledem k tomu, že jsme poměrně velkými sponzory Ukrajiny a pokračování tohoto konfliktu, tak bychom si to tady měli nějakým způsobem vysvětlit, nebo zda tedy v těch hotelech v Chorvatsku budou mít čeští daňoví poplatníci nějakou slevu, popřípadě zda tam tedy budou moct jezdit naši občané s nějakou výraznou slevou, takže rád bych tento bod zařadil na dnešní jednání Poslanecké sněmovny a zařadil bych ho jako druhý bod jednání. Děkuji za pozornost.

