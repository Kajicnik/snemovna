File: s136227.htm
Anchor: r4
Date: 36. schůze, 15. dubna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Ano, jsou to soukromé firmy, které vyrábí na našem území - Zentiva, Teva, teď očekáváme, to je další věc, kterou bych mohl zmínit, velkou investici dánské společnosti Novo Nordisk ve středních Čechách, už ta investice je, bude se zde vyrábět lék na cukrovku, a tak bych mohl pokračovat. Ale k tomu přípravku Endiaron. Tam bylo skutečně nahlášeno přerušení dodávek k 31. srpnu 2002 (2022?) z kapacitně distribučních důvodů pak došlo ke krátkodobému obnovení dodávek v únoru 2023 a pak bylo zase ale nahlášeno od léta 2023 přerušení dodávek. Ten původní termín obnovení byl pořád posunován, teď ten, kdo je držitel registrace toho výrobku, posunul ten termín na 31. března 2026. Ten Endiaron je výrobek, který je produkt, který je léčivý přípravek, který je vyráběn výhradně a pouze pro český trh. Ta nedostupnost je údajně důsledkem problému s dodávkami účinné látky Cloroxin způsobeného tím, že ten registrovaný dodavatel ukončil svoji činnost a ta společnost hledá dodavatele, který by to mohl nahradit.
To, co je ale potřeba říct, je, že se jedná o nehrazený, volně prodejný lék, který je jednou z řady možností, jak léčit průjmová onemocnění. Účinný je jenom u určitých typů těchto onemocnění a podle i veřejně dostupných vyjádření gastroenterologické odborné společnosti, tedy i lékárnické komory, se nejedná o lék první volby a je bez problémů nahraditelný jak volně prodejnými léky, tak v případě závažnějších stavů léky na recept. To je, myslím konkrétně odpověď na tu situaci, která se týká Endiaronu.

