File: s136213.htm
Anchor: r1
Date: 36. schůze, 15. dubna 2025
Speaker: Místopředseda PSP Jan Bartošek

Speech:
Místopředseda PSP Jan Bartošek: Vážené paní poslankyně, vážení páni poslanci, vážení členové vlády, přeji pěkné dopoledne.
Dnešní jednání bychom měli zahájit projednáváním bodů neprojednaných, z úterý 22. dubna, respektive ze středy 23. dubna, a to bodem 6, je to sněmovní tisk878, ochrana přírody a krajiny, druhé čtení; bod 13, sněmovní tisk894, spoření na stáří, druhé čtení; bod 9, sněmovní tisk909, poštovní služby, druhé čtení; bod 35, sněmovní tisk870, předcházení ekologické újmě, první čtení, a bod 20, sněmovní tisk768, o pyrotechnice, první čtení. Ve 14.30 hodin budeme pokračovat bodem 238, to jsou ústní interpelace.
Připomínám, že v 18 hodin bude zahájena 137. schůze.
Ještě než udělím slovo k pořadu schůze, tak přečtu, že s náhradní kartou číslo 2 bude jednat a hlasovat paní poslankyně Oborná a dále že na této i večerní schůzi bude vystupovat jménem klubu a zastupovat předsedkyni pan poslanec Robert Králíček.
Přečtu omluvy: od 14 hodin z pracovních důvodů se omlouvá pan poslanec Jan Bartošek, na celý jednací den ze zdravotních důvodů pan poslanec Ondřej Benešík, od 11 do 13 ze zdravotních důvodů Jana Berkovcová, na celý jednací den z pracovních důvodů Stanislav Blaha, bere zpět svoji omluvu pan poslanec Jaroslav Dvořák do 11 hodin z pracovních důvodů, od 13 hodin z pracovních důvodů pan poslanec Jiří Horák, na celý jednací den ze zdravotních důvodů Vít Kaňkovský, na celý jednací den z pracovních důvodů Michael Kohajda, od 10 do 17 z pracovních důvodů pan poslanec Jiří Mašek, dále paní poslankyně Nina Nováková bere zpět svoji omluvu a do 18 hodin z pracovních důvodů paní poslankyně Berenika Peštová.
Z členů vlády se na celý jednací den z pracovních důvodů omlouvá paní ministryně Jana Černochová, na celý jednací den ze zdravotních důvodů pan ministr Martin Dvořák, na celý jednací den z osobních důvodů pan ministr Petr Kulhánek, na celý jednací den z pracovních důvodů pan ministr Vlastimil Válek, na celý jednací den... Zpět bere svou omluvu, tedy se neomlouvá, pan ministr Marek Ženíšek. Tím by měly být vyřešeny všechny omluvy.
Nyní tedy přistoupíme k návrhu na změny pořadu schůze, a to podle pořadí tak, jak jsem obdržel vaše přihlášky. Naskočily mi zde faktické poznámky, ale vzhledem k tomu, že nejsme v rozpravě, tak je odmažu, protože v tenhleten moment řešíme pouze návrhy k pořadu schůze. Jako první vystoupí pan poslanec Radek Vondráček, potom pan poslanec Petr Sadovský, paní poslankyně Renata Oulehlová a další. Požádám tedy o vystoupení, jako první pan poslanec Radek Vondráček. Máte slovo, prosím.

