File: s136269.htm
Anchor: r2
Date: 36. schůze, 15. dubna 2025
Speaker: Poslanec Jakub Michálek

Speech:
Poslanec Jakub Michálek: Děkuju za slovo. Já myslím, že už jsme dostatečně ilustrovali a proběhla výměna k tomu, proč je důležitý ten návrh zákonů, a teď bychom se měli dostat už k hlasování, takže já už... Byť tady zazněla spousta různých výpadů a Patrik Nacher samozřejmě přišel s věcmi z pražského zastupitelstva, tak o tom si můžeme někdy popovídat na pražském zastupitelstvu, ale já už nebudu reagovat na věci tady.
Byť mě třeba pobavilo to, jakým způsobem pracuje paní kolegyně Peštová s Wikipedií. Víte, ono na Wikipedii, prostřednictvím paní předsedající, je před každou tou stránkou stránka, která se jmenuje Rozcestník, a tam máte vysvětlené, co jsou Piráti Chomutov, co je Pirátská strana, co je třeba pirátství u vodních toků, jak to souvisí s erozí a co je to pirátství námořní, abychom se nedostávali do situace, že si tady v rozpravě pleteme "Balkán" a "balkon".
Pak jsou tady... Zazněly tady i nějaké věci od pana Langa, ale opravdu nemyslím si, že už by ta naše současná rozprava měla dát smysl, a pojďme to trošku zklidnit. Já jsem rád, že už i s faktickými poznámkami tam přihlášek moc není. Já už na nic reagovat nebudu. Směřovali jsme k tomu, že ve 12 hodin projednáme školský zákon, a měli bychom se zpátky k tomu vrátit.
To, na co jsme chtěli upozornit jako Piráti, že politické strany mají mít peníze na transparentních bankovních účtech, a ne si nosit igelitky s penězi od nějakých neznámých donorů, tak si myslím, že jsme ilustrovali dostatečně. Děkuji za pozornost.

