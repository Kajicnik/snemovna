File: s136237.htm
Anchor: r2
Date: 36. schůze, 15. dubna 2025
Speaker: Poslankyně Lenka Knechtová

Speech:
Poslankyně Lenka Knechtová: Vážený pane předsedající, děkuji za slovo. Vážený pane ministře, už jsme si mnohokrát ve Sněmovně řekli, že ta strategie 2030+ takhle míněna určitě nebyla, aby plošným způsobem došlo k převedení nepedagogických pracovníků na obce a kraje. Další věc je, že opravdu v průběhu času se mění i ta finanční situace a je potřeba reagovat i na zvyšující se další výdaje. To znamená, že obce dneska zajišťují bezpečnost, zřizují městské policie, to znamená, v tom porovnání časovém došlo k dalším, bych řekla, úkolům, které obce zajišťují a není prostě možné jenom přesouvat do toho terénu povinnosti a je potřeba to vidět v širších souvislostech. A co se týká toho školství konkrétně, tak tam opravdu je za mě velká nervozita u ředitelů škol, kteří jsou těmi přímými, kdo vyplácí opravdu platy nepedagogickým pracovníkům, a je to opravdu velmi nepříjemná situace.

