File: s136248.htm
Anchor: r6
Date: 36. schůze, 15. dubna 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji pěkně. Já jsem se přihlásila v tom řádném postupu návrhu změn pořadu, protože mně určitě budou stačit nějaké dvě, tři minutky.
Oč jde? Už jsem to tady přednášela, navrhnu to opět. Ten tisk, který má číslo 728 - a je teďka na schůzi jako bod 158., takzvaný občanský zákoník, rozvody a fyzické tresty - je tisk, na který, jak to vypadá, se nedostane. Mě to velmi mrzí. Připravila ho paní poslankyně Eva Decroix a řada dalších. Je v tom spousta hodin jednání, práce. Zjednoduší to ty rozvody, které zjednodušit lze, a také to ukotví některé další principy, jako třeba ten deklaratorní - bez sankcí - zákaz fyzických trestů dětí.
Proč to chceme předřadit? Protože to je věc, která v okamžiku, kdy bude na projednání, protože je předjednaná, tak bude velmi rychlá. Pokud se na ni nedostane, tak budeme zase poslední země v Evropě. Já tedy navrhuji, ať se to zařadí za bod 185., za tisk793, což je za ten školský zákon, kde jsou odklady a známkování.
Velmi prosím, kolegyně, kolegové, aby tento tisk, který byl připravený řadou z vás, prostě jednoduše rychle prošel. Je to bod 158 a dneska by to přišlo na řadu až (jako) nějaké desáté, což je nerealistické. To by určitě projednáno dnes nebylo, pokud to nepředřadíme. Děkuji. Jde mi o to, abychom to zjednodušení rozvodů a zákaz fyzických trestů dětí prostě konečně projednali.

