File: s136237.htm
Anchor: r8
Date: 36. schůze, 15. dubna 2025
Speaker: Poslanec Igor Hendrych

Speech:
Poslanec Igor Hendrych: Děkuji vám za slovo, vážený pane místopředsedo. Vážené dámy, pánové, vážený pane ministře, ta interpelace je skutečně na ministra financí - který ovšem není přítomen - Zbyňka Stanjuru, já bych se chtěl zeptat na jednu důležitou věc, která se tady opakuje už několik možná týdnů. Vláda České republiky zpracovala analýzu srovnání platů příslušníků bezpečnostních sborů a Armády České republiky, ovšem zaměřila se pouze na platy policistů a hasičů. Do té analýzy nezahrnula další bezpečnostní sbory a ani ten bezpečnostní sbor, který má Ministerstvo financí, respektive ministr financí, v gesci, což je Celní správa České republiky. A mě by zajímal názor pana ministra, jak to vnímá, proč tedy jako do té analýzy nebyl zahrnut tento bezpečnostní sbor? Zdali se domnívá, že prostě je to v pořádku, platy příslušníků Celní správy ve vztahu k ostatním bezpečnostním sborům, respektive k armádě a proč se vlastně nezasadil o to, aby ta analýza, kterou zadala vláda, vlastně nezahrnovala i tenhle ten konkrétní bezpečnostní sbor, který je v jeho gesci? To je všechno, děkuju.

