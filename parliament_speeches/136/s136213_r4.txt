File: s136213.htm
Anchor: r4
Date: 36. schůze, 15. dubna 2025
Speaker: Poslanec Petr Sadovský

Speech:
Poslanec Petr Sadovský: Děkuji, pane místopředsedo. Ani mně se úplně nestává, že bych byl druhý v pořadí.
Já bych vám chtěl připomenout jednu věc. Pamatujete si všichni, kdo tady jste, v minulém volebním období, na hádku premiéra s opozicí ve Sněmovně, kde byla tématem brožura o onkologické prevenci? Připomeňme si, co se děje dnes. Ministr Rakušan chystá před volbami vydat brožuru pro krizové hodiny. Koncept dokonce představil prezidentu Pavlovi a nejen to, ministr rovněž chystá krizové kartičky pro starosty. Přijde vám to normální?
Připomínám, tenkrát šlo o brožuru o onkologické prevenci. Tehdy jste premiéra Babiše kritizovali za to, že je to předvolební agitace za veřejné peníze. Ta padesátistránková publikace se zabývala bojem proti rakovině a k uklidnění situace premiér Andrej Babiš oznámil, že bude dokonce publikaci rozesílat až po volbách. ***
