File: s136189.htm
Anchor: r2
Date: 36. schůze, 15. dubna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Vážená paní předsedající, vážení páni ministři, ministryně, dámy a pánové, no, já když tady poslouchám tu debatu, samozřejmě jsem si vzpomněl na bývalého ministra životního prostředí, už to je nějaký pátek, na pana Bursíka, a na jeho - jak se to jmenuje, ten papoušek - jo, žak - na Kateřinu Jacques, biomasu. A vzpomínám si tady úplně přesně, jak se tady pan Bursík prsil, že kůrovec je jeho kamarád, a na té Šumavě to dopadlo velmi dobře tedy s tím kůrovcem. Rozšířil se po celé republice a my tady teďka sklízíme plody pana Bursíka bez absolutní odpovědnosti za to, co se stalo v celé České republice. Začaly to těmi orkány, Kyrill, posléze Herwart, ale to dřevo se neodklízelo z lesů a dopadlo to, jak to dopadlo. Na Třebíčsku, tam jsou nyní holiny místo lesů, je to úplně perfektní pohled. Zároveň také ta biosféra, co chtěl pan Bursík vybudovat na Šumavě, se přesunula tedy i na to Třebíčsko. A ta biosféra spočívá v tom, že to nemá co chladit, tu zem, takže tam je výrazně tepleji.
Ale mě zajímalo, proč se vyhlašují tady ty národní parky, a velmi jednoduše mně bylo řečeno, že to je v podstatě kvůli tomu, že se na to dají čerpat peníze z Evropské unie a ty se dají někam odklonit. Tak řekněte tady ty důvody pravé, které k tomu vedou, anebo jestli to neprospěje někomu v Bratronicích, kdo tam má nějaký statek, chov koní. Jediné dvě obce, které jsou pro, jsou zrovna tam odsud. Tak mně to vysvětlete, jestli tady na tom někdo nemá ze čtyřkoalice osobní zájem, aby tam byl národní park. Mě by to zajímalo, protože já si tady připadám jako v roce 2007, když pan Bursík se chtěl přivazovat ke stromům, aby se kůrovcové dřevo nevytěžilo z lesů na Šumavě. Děkuju.

