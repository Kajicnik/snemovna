File: s136244.htm
Anchor: r4
Date: 36. schůze, 15. dubna 2025
Speaker: Poslankyně Věra Adámková

Speech:
Poslankyně Věra Adámková: Já velmi děkuju za takovou pravdivou a asi realistickou odpověď. Toho si velmi cením. Děkuju.
Na druhou stranu musím říci, že prostě každý post něco s sebou přináší a ten post ministra samozřejmě není jednoduchý, ale vybral jste si ho. Takže s tím musím říci, že také přichází některá negativa, a to je obhajovat tyto věci. Já opravdu budu to sledovat, protože ti rodiče z toho byli velmi nešťastní, a upřímně předpokládat, že všichni mají na to, aby platili dětem doplňující kurzy, to bych byla velmi nerada, kdybychom skončili v takovém školství, že vlastně děti méně příjmových rodičů by neměly šanci bez těch doplňujících kurzů vlastně složit zkoušky. Samozřejmě všichni chápeme a všichni jsme prošli, zejména my starší, bych řekla, poměrně tvrdými přijímacími zkouškami na všechno, ale v každém případě základní školství, které by bylo garantované, a chápu, že i s nějakým doučovacím způsobem semináře a podobně, ale nemůžeme to ponechat tak, že ty rodiče by platili desetitisíce za to, aby dětem zajistili vzdělání, to by mě velmi mrzelo tedy.

