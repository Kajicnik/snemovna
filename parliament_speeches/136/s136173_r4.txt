File: s136173.htm
Anchor: r4
Date: 36. schůze, 15. dubna 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, pane místopředsedo. Jenom velmi krátká reakce na pana ministra. Jsem ráda, že funguje nějaký pilotní projekt, jak jste tady o něm mluvil, 100 000 účastníků, jestli jsem to dobře pochopila. Není zas tak mnoho, protože ono trošku, když jsme zaváděli takzvanou paušální daň, kdy vlastně to bylo také první propojení Finanční správy, zdravotních pojišťoven a správy sociálního zabezpečení, první takové řešení toho, co jsem pevně doufala, že se jednou posune dál a propojí automaticky, a pořád doufám, že to jednou nastane, tak vlastně ti účastníci, pokud se nemýlím, tak jsme začínali na nějakých 75 000 a pak to bylo něco přes 100 000. Takže ono už toto trošku ozkoušené je, ale nebudu kritizovat, nejsem u toho, nemohu to posoudit. Znovu opakuji, ta cesta je dobrá, ale samozřejmě ten ďábel vždycky tkví pak v tom detailu a v tom provedení. ***
