File: s136240.htm
Anchor: r6
Date: 36. schůze, 15. dubna 2025
Speaker: Poslankyně Ivana Mádlová

Speech:
Poslankyně Ivana Mádlová: Pane ministře, děkuji za tento pozitivní příslib, protože poslední dopis, který jsem si vyžádala z Ministerstva zdravotnictví - neboť tuto problematiku velmi pečlivě sleduji, mám ji odborně nastudovanou, čili to, co jste tady četl, bych vám řekla nazpaměť - ale považuji za důležité, abychom to posunuli, protože to přece nemůže ztroskotat na nějaké jedné byrokratické větičce. Čili to určitě vezmu znovu na zdravotní výbor, kdy budu chtít kontrolu toho usnesení, a věřím, že to neztroskotá na těch třech slovech, které je potřeba dát do té metodiky, protože já sama jsem zažila období, kdy tyto zdravotnické praxe byly těm studentům propláceny.
Samozřejmě je jasné, že to je dobrovolná aktivita. To znamená, že je na zdravotnických zařízeních, jestli to těm studentům budou chtít proplácet, nebo nebudou. Tady jde o to, aby tu možnost měli, a je to právě důležitý motivační prvek proto, že je nedostatek zdravotnických pracovníků. To znamená, moje doplňující otázka je, zda se skutečně zasadíte o to, že to bude napraveno tak, aby se to do té metodiky dalo. (Předsedající: Čas.)

