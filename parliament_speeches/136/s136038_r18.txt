File: s136038.htm
Anchor: r18
Date: 36. schůze, 15. dubna 2025
Speaker: Poslanec Jakub Michálek

Speech:
Poslanec Jakub Michálek:: Děkuju za slovo, vážená paní předsedkyně. Vážený pane ministře, vážené kolegyně, kolegové, já bych navázal na své předchozí vystoupení ve faktické poznámce. Já primárně považuju za velmi důležité, aby každý celek, každá obec měla možnost si rozhodnout, jestli bude obcí, anebo jestli se stane disneylandem, protože tenhleten zákon se primárně týká... On sice platí úplně pro všechny, ale primárně, pokud se bavíme o problému se sdíleným ubytování, tak je to problém center - centra Prahy zejména a pak případně několika málo dalších míst - ale i tyto samosprávy, protože zákony musí platit pro všechny, tak ten zákon musí obsahově pokrýt i tyto samosprávy. My musíme nastavit podmínky tak, aby ten zákon fungoval i na podmínkách hlavního města Prahy.
Je tady přítomen pan primátor, což je samozřejmě skvělé. Občané Prahy 1 už si dlouhodobě stěžují, že ty podmínky jsou zcela nesnesitelné a neustále se to řeší na zastupitelstvu Prahy 1 a posílají se tam záběry, co se děje kvůli tomu přehnanému turismu, co ti lidi jsou schopni vyvést v těch barácích, kde původně žili obyvatelé a teď se tam velká část těch bytů vylidnila, skoupili je investoři, jsou z toho Airbnb byty a staly se z toho prostě stínové hotely. ***
