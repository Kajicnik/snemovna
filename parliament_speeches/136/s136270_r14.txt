File: s136270.htm
Anchor: r14
Date: 36. schůze, 15. dubna 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, paní místopředsedkyně. Dovolte mi... Dnes probíhají třetí čtení, probíhají poměrně plynule, myslím si, že konstruktivně reagujeme, hlasujeme - mnohdy i v souladu s koalicí, pokud jsou to rozumné návrhy - a takto jsme počítali, že proběhne celý den až do 14 hodin podle programu, který byl schválen, podle dohody na grémiu - od tohoto ta grémia také jsou - a vy jste nás překvapili. Překvapili jste nás tím, že jste zařadili najednou, sice teď se to trošku posunulo, ale to je jedno, zařadili jste školský zákon, který měl být zařazen až 7. května.
Včera byly interpelace. Jedním z mála ministrů, kteří na interpelace včera přišli, byl ministr školství Bek, kde ho interpeloval můj ctěný kolega, pan poslanec Fridrich, a ptal se ho na určité věci, které se týkají financování školství, určité části financování školství. Pan ministr řekl: Probereme to na výboru, nemohu teď reagovat, bude to projednáváno v rámci třetího čtení školského zákona, které bude 7. května.
Takže nám se nelíbí tento váš postup. Nelíbí se nám, jak prostě tady se chováte ke Sněmovně, k nám jako poslancům, a proto si hodlám vzít pauzu do 14 hodin na jednání klubu hnutí ANO, ale předtím samozřejmě dávám prostor k tomu, aby se mohlo hlasovat o vyřazení bodů programu.
Prosím, abyste dala hlasovat na toto téma, a potom avizuji, že si beru pauzu. Děkuji.

