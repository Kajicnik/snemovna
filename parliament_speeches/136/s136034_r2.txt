File: s136034.htm
Anchor: r2
Date: 36. schůze, 15. dubna 2025
Speaker: Poslankyně Silvia Doušová

Speech:
Poslankyně Silvia Doušová:: Děkuji, pane předsedající, za slovo. Vážené kolegyně, vážení kolegové, já bych chtěla jenom podpořit to, co tady zmínil můj kolega, pan poslanec Zuna, protože... Ještě bych to možná jenom chtěla doplnit, že poplatky z místního pobytu v tuhle chvíli vybírá zhruba asi 30 procent obcí, což by mohlo být... To zvýšení by mohlo být i motivační, protože oni potom když zvýší i třeba z koruny, kterou dneska vybírá několik obcí - a v průměru se to pohybuje, že nejvíc obcí, asi 27 procent, vybírá 20 korun - tak to můžou věnovat i do destinačního managementu. To jsou organizace, kdy... Protože se i volá po tom, aby se poplatky, které se vyberou, aby se zpátky investovaly do cestovního ruchu, tak se to může například členskými poplatky - ať už je to spolek nebo ústav nebo ópéeska - tak se můžou právě vkládat formou členského příspěvku do organizací distančního managementu, které pomáhají právě k redistribuci turistů na tom daném území, takže určitě by ty obce tohle přivítaly, nejenom aby mohly rozvíjet dál infrastrukturu nebo například i doplnit si svoz nebo zintenzivnit svoz odpadů, ale aby mohly i dál cestovní ruch rozvíjet a mohly pracovat na principech udržitelného cestovního ruchu. Děkuju.

