File: s136269.htm
Anchor: r4
Date: 36. schůze, 15. dubna 2025
Speaker: Místopředseda PSP Karel Havlíček

Speech:
Místopředseda PSP Karel Havlíček: Tak krátká reakce na paní místopředsedkyni Olgu Richterovou. Ano, hnutí ANO je velkou stranou, velkým subjektem a může se stát to, že selže jedinec, ale my jsme vždycky našli odvahu k tomu, že pokud někdo selhal a byl třeba obviněn nebo obžalován, okamžitě jsme s ním ukončili spolupráci, stejně tak jakožto s tím subjektem, který tam byl. Na rozdíl od vás, vážení Piráti, kteří máte bývalého předsedu, který způsobil dle dvou nezávislých auditorů škodu 45 miliard korun v rámci zpackaného stavebního řízení a neměl ani tu odvahu přijít na schůzi Poslanecké sněmovny a obhajovat se zde. Děkuji. (Potlesk hnutí ANO 2011.)

