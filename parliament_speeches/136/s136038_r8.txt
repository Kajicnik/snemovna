File: s136038.htm
Anchor: r8
Date: 36. schůze, 15. dubna 2025
Speaker: Poslankyně Silvia Doušová

Speech:
Poslankyně Silvia Doušová:: Děkuji za slovo. Já bych jenom zmínila, co se týče té archivace údajů, tak ta je šest let, protože už je teď ze zákona, a je to tedy v případě, pokud se vybírají poplatky z pobytu. Obce, kde jsou ubytovaní cizinci, a ten poplatek, vyhlášku nemají odsouhlasenou, tak to bude jenom trvat 18 měsíců.
Jinak bych možná chtěla zareagovat, vaším prostřednictvím, paní předsedající, na pana kolegu Hellera. Ty rodiny, které cestují s dvojčaty, tak je to pro ně... Bude to výhodné, ať už je to jedno dítě, dvě děti, deset dětí, protože ty jsou osvobozeny z poplatku z pobytu, takže vlastně není to úplně diskriminační i pro ty, kteří mají dvojčata. Děkuju.

