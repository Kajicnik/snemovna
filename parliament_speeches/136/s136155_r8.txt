File: s136155.htm
Anchor: r8
Date: 36. schůze, 15. dubna 2025
Speaker: Poslanec Jan Síla

Speech:
Poslanec Jan Síla: Děkuji za slovo. Velice krátce bych se chtěl jen zmínit o takovém problému, že současná elektronizace zdravotnictví je výhodná. Samozřejmě je to výborná věc, sám se s tím v praxi sžívám neustále čím dál tím víc a víc. Ano, to je jedna stránka věci, ale druhá stránka věci je ta, že prakticky ta digitalizace nebo elektronizace zdravotnictví a předávání informací ve skutečnosti nám zruší takzvané lékařské tajemství, to znamená, že o nás budou všichni vědět všechno! A sice ta situace, jak říkal teď tady, vaším prostřednictvím, kolega předřečník, ta umělá inteligence a nastupující kvantové počítače, které vlastně ovládnou během tří až čtyř let veškerou počítačovou a digitální techniku celého světa, jsou tak výkonné, že prakticky jsou schopny rozlišit nebo rozšifrovat jakoukoliv šifru, jakoukoliv šifru, v řádech minut nebo vteřin.
To znamená, mě by zajímalo, jakým způsobem se bude řešit tento problém. Já jsem položil otázku kolegovi, který má na starosti elektronizaci na Ministerstvu zdravotnictví na zdravotním výboru tohoto typu a ten mi nebyl schopen odpovědět, jak bude tento problém řešen. Děkuji za pozornost.

