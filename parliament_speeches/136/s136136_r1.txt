File: s136136.htm
Anchor: r1
Date: 36. schůze, 15. dubna 2025
Speaker: Poslankyně Zuzana Ožanová

Speech:
Poslankyně Zuzana Ožanová: Já se omlouvám, paní místopředsedkyně, ale už předtím bylo řečeno, že pan ministr Hladík má faktickou poznámku, a najednou je z toho přednostní právo. To je velmi překvapivý vývoj situace.
Takže já jenom k panu Burešovi, k panu kolegovi Burešovi, vaším prostřednictvím: To jste brzo zjistili, že je odpor občanů. Třicet čtyři pozměňovacích návrhů, z toho jenom tři od opozice, bylo podáno dnes. To jste nevěděli dříve? Opravdu? Tak já nevím, kdo tu bojkotuje ten zákon, ale mám dojem, že koalice tím množstvím pozměňovacích návrhů. A notabene zjevně není dána vůle, aby se někteří z nás mohli více vyjadřovat. Ale opravdu mě to projednávání velmi zarazilo, a hlavně ty argumentace.
Mimochodem, ohledně norování lišek tady nemluvila jenom jedna z našich kolegyň, ale všimli jste si, že i kolega Zuna mluvil o norování lišek? To je dobré až potom budete v rámci koalice do nás nějakým způsobem střílet, přemýšlejte, kdo všechno o čem mluvil. Je dobré tu rozpravu sledovat, takže kolego Bureši, prostřednictvím paní předsedající, když jste říkal, že jste zjistili, že odpor občanů, ale pozdě.
Notabene ten argument, k čemu je druhé čtení? No až my budeme hovořit ve třetím čtení a budeme chtít o tom vést diskusi, tak zase řeknete, to jste měli říkat do druhého čtení, to je standardní argument. Druhé čtení slouží k tomu, abychom diskutovali o těch návrzích. A opravdu se velmi těžce diskutuje o třiceti vašich návrzích, které nikdo nestihne ani přečíst.
Promiňte, kolegové, kolegyně, to je opravdu divný přístup a přístup je jednou tak, podruhé jinak. Tak kdy máme o tom diskutovat? Nikdy? Ve druhém čtení, tak doufejme, že nám to dovolíte.
Ale promiňte, paní předsedkyně (místopředsedkyně?), vy mě necháte mluvit na faktickou - já se vůbec neslyším - a neupozornila jste Sněmovnu, nijak jste nezareagovala. Promiňte, toto je nevhodný způsob, jaký jste zvolila k vedení schůze.

