File: s136220.htm
Anchor: r4
Date: 36. schůze, 15. dubna 2025
Speaker: Poslanec Martin Kukla

Speech:
Poslanec Martin Kukla: Děkuju za slovo, pane předsedající. Já budu poměrně krátký. Mně jde o to, že všichni chceme jezdit po moderních opravených silnicích a po dobu deseti let, ať to byla jakákoliv vláda, tak kraje dostávaly v průměru 4 miliardy, někdy jeden rok myslím i 6 miliard, na opravy silnic II. a III. tříd. Letos po urgenci kraje dostaly pouze 2 miliardy korun. My jsme 4. dubna v rámci Asociace krajů přijali usnesení, kde žádáme pana premiéra Petra Fialu, pana ministra financí Zbyňka Stanjuru a pana ministra dopravy Martina Kupku o sdělení, kdy nám budou dofinancovány ty zbylé 2 miliardy? Protože stavební sezona začíná a samozřejmě my jako kraje finanční prostředky na ty opravy silnic potřebujeme.
Když trošku zavzpomínám, tak nám tady bylo sděleno, že ty finanční prostředky jsou připraveny v rámci změny rozpočtového určení daní pro kraje. No a jak již víme, tak rozpočtové určení daní, respektive ten sněmovní tisk neprošel ani prvním čtením.
Tak já bych chtěl zařadit nový bod pod názvem Finanční prostředky na opravy silnic II. a III. tříd a chtěl bych to zařadit dnes jako první bod, protože to považuji za velmi důležité, abychom mohli jako kraje začít opravovat silnice. Děkuji.

