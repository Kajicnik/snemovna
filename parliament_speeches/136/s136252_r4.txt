File: s136252.htm
Anchor: r4
Date: 36. schůze, 15. dubna 2025
Speaker: Poslanec Pavel Růžička

Speech:
Poslanec Pavel Růžička: Děkuji, pane předsedající. Já bych chtěl reagovat na paní místopředsedkyni Richterovou. Já jsem vás nikdy neslyšel mluvit o obraně. Teď mě to docela překvapuje.
Piráti, radši do té obrany moc nešťourejte, protože na co jste sáhli, to jste podělali. (Potlesk z lavic hnutí ANO 2011.) Já bych jenom připomněl, že minulé volební období jste tam měli pana ministra Lipavského a pak se vám to tam... Já nevím, jak se jmenoval ten malý, co tam chodil bez saka na výbor. (Nápověda ze sálu: Kopřiva.) Kopřiva. Kopřivu a ještě pak nějakého Třešňáka, takže ti lidi tam seděli a slyšeli to.
Bohužel svět se vyvíjí. Nikdo v té době - v tom roce 2017, 2018 - nedokázal předvídat tu situaci, jaká bude dneska. Nikdo z velení armády tam tu situaci nepopsal a neřekl "my potřebujeme tankové vojsko, my potřebujeme dělostřelectvo", ba naopak se tam jednalo o tom, že tyto složky armády asi nejspíš potřeba nebudou. Armáda se orientovala na to, co měla za úkol, a to jako expediční armáda. Podle toho se také koncepce výstavby armády řídila. Vojáci si definovali to, co chtěli, aby splnili úkoly v rámci NATO. To, že se ten svět změnil takhle rychle a najednou potřebujeme techniku, o které jsme před sedmi lety si mysleli, že ji potřebovat nebudeme, to je vývoj.
Tak já bych jenom ještě chtěl Piráty poprosit, prosím vás, vy se vůbec do armády nemontujte, protože vy jste zlo. (Potlesk z lavic hnutí ANO 2011.)

