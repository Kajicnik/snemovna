File: s136196.htm
Anchor: r4
Date: 36. schůze, 15. dubna 2025
Speaker: Poslanec Michal Kučera

Speech:
Poslanec Michal Kučera: Tak jenom k těm nešťastným liškám, které se tady objevují. Víte, paní kolegyně, prostřednictvím paní předsedající, ono by se to pravděpodobně tady v této novele vůbec neobjevilo, kdyby to bylo možno schválit v té novele, kam to skutečně patří, a to je zákon o myslivosti, který hnutí ANO úspěšně obstruuje. Toto téma nikdo neobjevil teď nebo před čtrnácti dny. Možná to byl jenom ten Andrej Babiš, když vyšly průzkumy, že to je téma, které by mohlo zajímat jeho voliče, a bylo tady už i minulé volební období. Tehdy to předkládala paní předsedkyně Pekarová Adamová, a pokud vím, tak to bylo hlasy hnutí ANO zamítnuto. Tak tolik k tomu nešťastnému norování lišek.

