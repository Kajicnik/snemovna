File: s136024.htm
Anchor: r1
Date: 36. schůze, 15. dubna 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Vážené kolegyně, vážení kolegové, je 17.50 hodin, my budeme pokračovat po přestávce v jednání Sněmovny.
Já vás na základě svého požadavku všechny odhlásím a prosím, abyste se přihlásili vašimi pozměňovacími kartami. (Reakce z pléna.) Hlasovacími kartami.
Mezitím vám prozradím, že pan místopředseda Skopeček hlasuje s náhradní kartou číslo 1 a že omluveni jsou: z pracovních důvodů Richard Brabec celý jednací den, Pavla Pivoňka Vaňková od 15.35 hodin ze zdravotních důvodů, Pavel Růžička z pracovních důvodů od 19 hodin a pan poslanec Pavel Staněk od 17 hodin, a to ze zdravotních důvodů.

V tuto chvíli budeme hlasovat, pokud není námitek, tak o návrzích z grémia, a to jedním hlasováním.
Takže jsem zahájil hlasování. Táži se, kdo je pro? Kdo je proti?
Hlasování číslo 3, přihlášeno 172 poslankyň a poslanců, pro 172, proti žádný. Tento návrh byl přijat.

Dále budeme pokračovat v návrzích pana předkladatele Marka Bendy. Ten navrhuje nový bod, a to sněmovní tisk 909, je to zákon o poštovních službách, zařadit to na pořad schůze. V tuto chvíli, pokud není námitek, tak bychom se vypořádali jedním hlasováním právě u druhého čtení a třetího čtení, že budeme hlasovat u druhého čtení, to je logické, že potom bude třetí čtení po druhém.
Zahájil jsem hlasování. Táži se, kdo je pro? (Kdo je) proti?
Hlasování číslo 4, přihlášeno 175 poslanců, pro 93, proti 2. Tento návrh byl přijat.

Pokračujeme v návrhu na nový bod, který navrhuje pan předkladatel Marek Benda. Je to sněmovní tisk číslo 761, o některých podmínkách podnikání v cestovním ruchu, ve druhém čtení, zařazení za bod číslo 5, sněmovní tisk 798.
Já jsem zahájil hlasování. Táži se, kdo je pro? (Kdo je) proti?
Hlasování číslo 5, přihlášeno 176 poslanců, pro 97, proti 20. Tento návrh byl přijat.

Pokračujeme číslem bodu 14, sněmovní tisk 845, který Marek Benda navrhuje. Je to zákon o obcích, za bod číslo 3, sněmovní tisk 761.
Zahájil jsem hlasování. Táži se, kdo je pro? (Kdo je) proti?
Hlasování číslo 6, přihlášeno 176 poslankyň a poslanců, pro 97, proti 1. Tento návrh byl přijat.

Pokračujeme dál, Marek Benda navrhuje sněmovní tisk 870, číslo bodu 37 - je to vládní návrh zákona o předcházení ekologickým újmám - a navrhuje ho jako první v bloku prvních čtení v úterý, to jest dnes.
Zahájil jsem hlasování. Táži se, kdo je pro? (Kdo je) proti?
Hlasování číslo 7, přihlášeno 176 poslanců, pro 97, proti 78. Tento návrh byl přijat.

Pokračujeme taktéž návrhem pana předsedy Bendy a je to novela poslaneckého zákona o azylu a o pobytu cizinců, sněmovní tisk 931, (bod) 154, jako první bod od 15 hodin, a to zítra, ve středu.
Zahájil jsem hlasování. Táži se, kdo je pro? (Kdo je) proti?
Hlasování číslo 8, přihlášeno 176 poslanců, pro 111, proti 3. Tento návrh byl přijat.

Pan předseda Andrej Babiš navrhuje jako nový bod Bezpečnost a obranyschopnost České republiky.
Zahájil jsem hlasování. Táži se, kdo je pro? (Kdo je) proti?
9. hlasování, přihlášeno 176 poslanců, pro 84, proti 63. Tento návrh byl zamítnut.

Paní poslankyně, předsedkyně klubu Alena Schillerová, má taktéž nový bod: Další šikana lidí, kteří si chtějí jen trochu přivydělat. Navrhuje to jako první bod dnes.
Zahájil jsem hlasování. Táži se, kdo je pro? (Kdo je) proti?
Hlasování číslo 10, přihlášeno 177 poslanců, pro 83, proti 85. Tento návrh byl zamítnut.

Nyní tady máme blok pana předsedy Tomia Okamury. Jako nový bod navrhuje Potraviny dál významně zdražují a Fialova vláda to neřeší.
Zahájil jsem hlasování. Táži se, kdo je pro? (Kdo je) proti?
Hlasování číslo 11, přihlášeno 177 poslanců, pro 83, proti 91. Tento návrh byl zamítnut.

Dalším bodem novým, který pan předseda navrhuje, je Česká republika nemá praktické lékaře. Nemá, ano. (Konzultuje název bodu s organizačním odborem.) V České republice nemá svého praktického lékaře 1 milion dospělých a přes 130 000 dětí.
Zahájil jsem hlasování. Táži se, kdo je pro? (Kdo je) proti?
Hlasování 12, přihlášeno 177 poslanců, pro 82, proti 68. Tento návrh byl zamítnut.

Dalším bodem je Za dobu Fialovy vlády stoupl státní dluh o více než 1 bilion korun.
Zahájil jsem hlasování. Táži se, kdo je pro? (Kdo je) proti?
Hlasování číslo 13, přihlášeno 177 poslanců, pro 79, proti 74. Tento návrh byl zamítnut.

Dalším bodem, který navrhuje pan předseda, je Německo chce sebrat neposlušným zemím Evropské unie hlasovací práva.
Zahájil jsem hlasování. Táži se, kdo je pro? (Kdo je) proti?
Hlasování číslo 14, přihlášeno 177 poslanců, pro 79, proti 93. Tento návrh byl zamítnut. ***
