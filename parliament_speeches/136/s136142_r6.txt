File: s136142.htm
Anchor: r6
Date: 36. schůze, 15. dubna 2025
Speaker: Poslanec Jan Bureš

Speech:
Poslanec Jan Bureš: Ano, děkuji, paní místopředsedkyně. Já bych měl protinávrh jenom u jednoho bodu, a to u čísla 4, který přednesl můj ctěný kolega, a to nejprve hlasovat o mém pozměňovacím návrhu, který je pod písmenem B, a až pak teprve hlasovat o těch..., a když neprojde, tak hlasovat o těch pozměňovacích návrzích, které jsou pod písmenkem A.
Krátce jenom vysvětlím: můj návrh je o tom, že ty takzvané mařiče by se už nadále nepovolovaly, ale ty, které už instalované jsou a mají licenci, by mohly fungovat i nadále. Ty návrhy, které jsou proti mému návrhu, říkají, že by se měly zrušit do konce letošního roku. Je to o právní jistotě, o zmařených investicích, které tady opakovaně řešíme. Myslím si, že ten můj návrh je v tomto směru lepší a zachovává určitou jistotu pro právní prostředí v České republice. Děkuji.

