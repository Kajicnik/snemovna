File: s136052.htm
Anchor: r13
Date: 36. schůze, 15. dubna 2025
Speaker: Poslanec Karel Rais

Speech:
Poslanec Karel Rais:: Přeji dobrý večer, já budu také stručný. Mohl bych uvádět, které instituce a kterých změn v zákonech se uvedený návrh týká, ale myslím si, že to nemá cenu, protože zdůvodnění odmítnutí toho předcházejícího sněmovního tisku 885 jsem uvedl. Protože tento tisk 886 je na něj navázán, je zřejmé, že některé návrhy nebyly uvedeny ani projednány na příslušných ministerstvech. Mám tím na mysli zejména daňové úlevy na Ministerstvu financí, které je pochopitelně i mimo instituce, které jsou uváděny v tisku 886. Protože tedy tyto tisky jsou spolu svázány jak siamská dvojčata - jeden řeší obsah změn, druhý se zaměřuje na institucionální zajištění provedení těchto změn - je logické, že musím říct to, co jsem říkal v prvním čtení, to znamená zamítnout tento sněmovní tisk také a vrátit jej k přepracování.
Co se týká mých pozměňovacích návrhů, já jsem je dal... Já jsem je uvedl také na jednání výboru, tam byly akceptovány, čili teď nemám už žádný pozměňovací návrh. Děkuji vám.

