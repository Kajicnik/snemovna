File: s136038.htm
Anchor: r10
Date: 36. schůze, 15. dubna 2025
Speaker: Poslanec Jan Kubík

Speech:
Poslanec Jan Kubík:: Děkuji. Já bych zareagoval na kolegu Munzara, který tady v podstatě sdělil, že výbor nepodpořil ten jeho návrh. Tam možná je nešikovné to, že má ty dva parametry v jednom pozměňovacím návrhu. My jsme neměli problém vůbec s tou anonymizací, ale opravdu lhůta 72 hodin na to zadat ty údaje do systému mi přijde velice dlouhá v dnešní době, a pokud to tak dopadne, tak pak postrádá smysl pozměňovací návrh tamhle kolegyně Voborské, protože po třech dnech, jestli hasiči budou něco zjišťovat, tak už to v podstatě ztrácí tu realitu, protože jestli mi najede celý hotel na víkend a já se rozhodnu, že v pondělí to teprve zapíšu do té knihy, začne hořet a hasiči tam pojedou a myslí si, že bude prázdný hotel, protože se podívají do databáze a tam v podstatě nebudou nahlášeni žádní hosti, tak pak ten pozměňovací návrh úplně ztrácí ratio.

