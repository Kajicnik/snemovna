File: s136052.htm
Anchor: r9
Date: 36. schůze, 15. dubna 2025
Speaker: Ministr pro vědu, výzkum a inovace ČR Marek Ženíšek

Speech:
Ministr pro vědu, výzkum a inovace ČR Marek Ženíšek:: Děkuji za slovo, pane místopředsedo. Já velmi stručné připomenu, že předkládaný návrh zákona, kterým se mění některé zákony v souvislosti s přijetím zákona o výzkumu, vývoji, inovacích a transferu znalostí, takzvaný změnový zákon, byl připraven jako součást širšího rámce návrhu původně tohoto hlavního zákona a postupně byl vyčleněn do samostatného materiálu v rámci mezirezortního připomínkového řízení.
V průběhu nebo od schválení prvního čtení se objevily některé podněty, které zareagovaly na potřebu změnit ještě více tento návrh. Moji podporu mají tři pozměňovací návrhy, které budou za chvíli předneseny, ať už se to jedná o odložení účinnosti změny zákona o veřejných výzkumných institucích a zákona o Akademii věd České republiky nebo změny zákona o podpoře malých a středních podniků. Děkuji za pozornost.

