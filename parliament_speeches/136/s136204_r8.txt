File: s136204.htm
Anchor: r8
Date: 36. schůze, 15. dubna 2025
Speaker: Poslanec Ondřej Babka

Speech:
Poslanec Ondřej Babka: Ještě jednou děkuju. Souhlasím s vámi. Já jsem na Šumavě byl nedávno, potvrzuji jenom to, co říkáte, a proto jsem tady od začátku nebo od včera, když jsem zjistil, že tam ty pozměňovací návrhy jsou nahrané, tak jsem se zděsil toho, co by to mohlo znamenat, a znovu říkám to tady, včera jsem to říkal, co by to znamenalo pro ochranu přírody a krajiny právě v těch současných národních parcích, jaké by to vyvolalo nepokoje, jaké by to vyvolalo nějaké problémy při znovuschvalování velkých strategických dokumentů, takže děkuji i za vaše stanovisko. My jsme se ho snažili tady jak z úst pana ministra, tak od vás, dalších koaličních poslanců, dostat. Povedlo se nám to po dvou dnech projednávání tohoto zákona. Já jsem za to rád. Děkuji.

