File: s136232.htm
Anchor: r8
Date: 36. schůze, 15. dubna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Přidat určitě můžeme a musíme například rozchodit digitalizaci stavebního řízení, aby se ty věci daly více do pohybu. Samozřejmě jenom to nestačí, ale to si myslím, že je důležité, a na tom se asi jako všichni shodneme, že to důležité je. Myslím, že i některé ty věci, které jsem tu zmínil, se začnou pozitivně projevovat. Tak jestli jsme teď schválili možnost penzijním fondům investovat do bydlení, tak to se projeví v nějakém čase. To stejné, ten projekt, ten program dostupného nájemního bydlení taky bude mít nějakou dohru, byť už teď vidíme příklad projektů, které pravděpodobně budou úspěšné. A těmito kroky musíme pokračovat. ***
