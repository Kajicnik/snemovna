File: s136204.htm
Anchor: r6
Date: 36. schůze, 15. dubna 2025
Speaker: Poslanec Josef Bernard

Speech:
Poslanec Josef Bernard: Doufám, že moc nezdržuju, my už to stejnak dneska nedoprojednáme. Máte pravdu, my si to na klubu vysvětlíme, nemáme jednotný názor. Já jsem přesvědčen, že s těmi argumenty a zkušenostmi, které z rady Národního parku mám, přesvědčím kolegy, abychom ten pozměňovací návrh v tomto smyslu nepodpořili. Já se chci dopovědět. Já jsem si našel ten Kyrill, to bylo v roce 2007, to znamená, máme to víc jak sedmnáct let, a můžu vám říct, že když jsem pracoval jako hejtman Plzeňského kraje, tak jsem sám měl pochybnosti, jestli ta bezzásahovost byl správný postup, ale dneska, po sedmnácti letech, vás všechny zvu, zejména členy z výboru pro životní prostředí, uděláme si na Šumavě procházku. Já vám s ředitelem národního parku ta místa, která byla Kyrillem zlikvidována, ukážu a ukážu vám a dokážu, že les, který se tam dneska obnovil, je lepší než ten jednodruhový, který tam byl v minulosti. Máme to prokázáno na jasných důkazech ze Šumavy, že jsme tady žádnou zásadní botu neudělali, a potvrzuje nám to vědecká komunita. Nebojme se tedy postupovat v národních parcích jinak než v hospodářských lesích. Děkuju za pozornost.

