File: s136256.htm
Anchor: r3
Date: 36. schůze, 15. dubna 2025
Speaker: Poslanec Vojtěch Munzar

Speech:
Poslanec Vojtěch Munzar: Děkuji. Já chci také zareagovat, vaším prostřednictvím, na paní předsedkyni Schillerovou.
No, co jsme také zdědili? Tak jsme zdědili nějaké trendy. Ty trendy byly jednoznačné. Od roku 2016 - ještě před covidem - do roku 2021 celkově rostly každý rok - každý rok - výdaje ze státního rozpočtu rychleji než příjmy a ty nůžky začaly rozevírat. To byl důvod potom toho problému, co se týká veřejných financí. My jsme dokázali ten trend otočit, a jenom abych promluvil slovy čísel, tak od roku 2016 do roku 2021 výdaje narostly o 57 procent, příjmy jenom o 37 procent.
Ten problém byl, že - my si to všichni pamatujeme - že v době ještě ekonomického růstu, kdy rostla ekonomika, tak se stále spoléhalo, že to bude navždy, že nikdy nepřijde žádná krize, že vždycky nám stávající výdaje zaplatí budoucí příjmy. Nastalo to, že nám rostly výdaje rychleji než příjmy i v provozu státu, v mandatorních výdajích, a to je ten problém, který se musel řešit a napravit. Ten trend se otočil, doufám, že to takto bude pokračovat. Já bych si představoval rychlejší brždění ve výdajích, představoval bych si daleko rychlejší snižování deficitu, ale je prostě fakt, že i před covidem rostly provozní výdaje státu rychleji než jeho příjmy. Děkuji za pozornost.

