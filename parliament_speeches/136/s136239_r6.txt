File: s136239.htm
Anchor: r6
Date: 36. schůze, 15. dubna 2025
Speaker: Poslanec Radek Koten

Speech:
Poslanec Radek Koten: Tak děkuji za odpověď, pane ministře, vaším prostřednictvím, pane předsedající. No, samozřejmě, já chápu, že občan, který se cítí být v ohrožení, má dostat ochranku, nicméně já se tady chci dostat k nějakému jádru, zda tedy tu ochranku bude mít, dejme tomu, na doživotí, nebo zda až pomine nebezpečí, anebo zda tedy máme vyzvat občany, aby nekritizovali islám, aby nekritizovali třeba Írán, aby nešpinili nějakým způsobem čelní představitele nebo jejich sportovce, protože mně připadá, že tady si člověk řekne, že začne v podstatě vyhrožovat každému a začne tady prohlašovat o čelních představitelích anebo o nějakých sportovcích tady ty věci, a pak tedy by se mohlo stát, že tedy Ochrannou službu by mohlo využívat nepoměrné množství občanů víc. Protože v případě, že by například pálili Korán, tak by na ně byla vyhlášena fatva a nikdo je k tomu nenutí samozřejmě, aby to prohlašovali nebo dělali. Děkuji.

