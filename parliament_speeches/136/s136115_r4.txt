File: s136115.htm
Anchor: r4
Date: 36. schůze, 15. dubna 2025
Speaker: Poslanec Petr Sadovský

Speech:
Poslanec Petr Sadovský: Děkuji, paní předsedkyně. Pane ministře, kolegyně, kolegové, přicházím s pozměňovacím návrhem, který je v systému uveden pod číslem 6455. Je to takzvané zrušení speciální skutkové podstaty trestného činu opakované krádeže, a to bez náhrady. Podstata mého pozměňovacího návrhu spočívá v úplném vypuštění skutkového trestného činu opakované krádeže podle § 20 odst. 2, a to na rozdíl od vládní předlohy bez náhrad. Znamená to, že opakovaná krádež by byla obecné ustanovení o recidivě, stejně jako u ostatních trestných činů.
Tento návrh je plně v souladu s jedním z hlavních cílů novely, a to snahou o snížení nadměrné vězeňské populace. Uvědomme si, že máme zhruba 20 000 odsouzených. Jeden odsouzený nás stojí řádově mezi dvěma až třemi tisíci korunami, což dělá za celý rok 14,5 miliardy. Všichni víme, co to je za částku, a při dnešní situaci si všichni dovedete představit, co by se za tyto peníze dalo pořídit i při samotném snížení, které při variantě, kterou navrhuji, dělá řádově 16 procent. Vládní novela s touto variantou sice také počítá, ale tam by se jednalo jenom o 7 procent. ***
