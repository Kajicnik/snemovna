File: s136001.htm
Anchor: r1
Date: 36. schůze, 15. dubna 2025
Speaker: Místopředsedkyně PSP Věra Kovářová

Speech:
Místopředsedkyně PSP Věra Kovářová:: Vážené paní poslankyně, vážení páni poslanci, vážení členové vlády, zahajuji 136. schůzi Poslanecké sněmovny a všechny vás vítám.
Aby byla zaznamenána naše účast, nejprve vás všechny odhlásím a prosím, abyste se všichni přihlásili svými identifikačními kartami a případně mi oznámili, kdo žádá o vydání náhradní karty.
Organizační výbor Poslanecké sněmovny stanovil návrh pořadu 136. schůze Poslanecké sněmovny dne 3. dubna tohoto roku. Pozvánka vám byla rozeslána elektronickou poštou téhož dne.

Nyní přistoupíme k určení dvou ověřovatelů této schůze. Navrhuji, abychom určili poslankyni Miladu Voborskou a poslankyni Renátu Zajíčkovou. Táži se, zda má někdo jiný návrh? Není tomu tak.
Zahajuji hlasování. Táži se, kdo je pro? Kdo je proti?
Hlasování číslo 1, přihlášeno 144 poslanců a poslankyň, pro 137, proti 1. Návrh byl přijat.

Konstatuji, že jsme ověřovatelkami 136. schůze Poslanecké sněmovny určili poslankyni Miladu Voborskou a poslankyni Renátu Zajíčkovou.
Sděluji, že do zahájení schůze požádali o omluvení své neúčasti na jednání tito poslanci a poslankyně: Bauer Jan celý jednací den - pracovní důvody, Benešík Ondřej do 15 hodin - osobní důvody, Fiala Radim celý jednací den - osobní důvody, Jílková Marie do 15.15 - pracovní důvody, Kohoutek Tomáš celý jednací den bez udání důvodů, Ochodnická Martina od 14 do 17 hodin se omlouvá z rodinných důvodů.
Z členů vlády se omlouvají: Bek Mikuláš celý jednací den - pracovní důvody, Blažek Pavel celý jednací den - pracovní důvody, Hladík Petr do 19 hodin - pracovní důvody, Jurečka Marian se omlouvá do 15 hodin z pracovních důvodů, Lipavský Jan celý jednací den se omlouvá z pracovních důvodů.
Nyní přistoupíme ke stanovení pořadu 136. schůze, jehož návrh je uveden na pozvánce. Nyní bych vás seznámila s návrhy, na kterých se shodlo dnešní grémium.
Kolegyně, kolegové, prosím o klid. Děkuji.
Jako první navrhujeme vyřadit z návrhu pořadu následující body: bod 1 a 189, sněmovní tisk 252, novela Ústavy České republiky, druhé a třetí čtení; bod 2 a 190, sněmovní tisk 497, novela Ústavy České republiky, druhé a třetí čtení; bod 11 a 199, sněmovní tisk 276, ústavní zákon, kterým se mění Listina základních práv a svobod, druhé a třetí čtení.
Pan poslanec Smetana hlasuje s náhradní kartou číslo 2.
Za druhé navrhujeme následující postup jednání v tomto týdnu. Dnes, to je v úterý 15. dubna, projednávat body z bloku Zákony - druhé čtení v pořadí: bod 5, sněmovní tisk 798, novela zákona o zdravotních službách; bod 9, sněmovní tisk 885, novela zákona o výzkumu a vývoji; bod 10, sněmovní tisk 886, novela zákona o výzkumu a vývoji, související zákon. Dále projednávat bod 22, sněmovní tisk 768, novela zákona o pyrotechnických výrobcích, z bloku Zákony - první čtení.
Zítra, to je ve středu 16. dubna, bude od 9 hodin pokračovat přerušená 134. schůze Poslanecké sněmovny. Připomínám, že po skončení dopoledního jednání bude zasedat organizační výbor. V 15 hodin bychom pokračovali ve 136. schůzi Poslanecké sněmovny.
To je z mé strany vše a nyní zde mám přednostní práva. Jako první je přihlášen pan předseda Marek Benda.
Kolegové, kolegyně, prosím o klid.

