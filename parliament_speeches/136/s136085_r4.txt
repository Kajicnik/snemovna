File: s136085.htm
Anchor: r4
Date: 36. schůze, 15. dubna 2025
Speaker: Poslanec Patrik Nacher

Speech:
Poslanec Patrik Nacher:: Děkuji. Já fakticky na pana ministra. Jsem rád, takže klidně se, pane ministře, přihlaste na další faktickou, aspoň můžeme tady debatovat. Já vím, že jste slíbil, že ne, ale třeba můžete to změnit.
Já vám řeknu, v čem je ten rozdíl u toho přednostního práva, a jsem rád, že jste to zmínil. Já tam dokonce vidím ty rozdíly dva. Ten první je, že vy to kritizujete, a když to kritizujete, proč to tedy děláte, když to kritizujete, že to dělá opozice? Tak to je první - tak to pak nekritizujte a pak tady můžete s přednostním právem před bodem mluvit třeba do bezvědomí, v pohodě. Ale ten druhý rozdíl je v tom, že my to přece děláme v rámci toho, v rámci často vašich schůzí, zatímco vy - to je to novum, že Zbyněk Stanjura tady vlastně vyobstruoval vaši novelu, váš návrh. To je přece v tom ten grandiózní rozdíl. Vy si svoláte tuhle schůzi k této novele a pak vystoupí Zbyněk Stanjura a hodinu a půl tady rozdává nadávky, nálepky a zesměšňování k tématům, které s ním vůbec nesouvisí, ale u vaší vlastní schůze! Pozor, u vaší vlastní schůze, to přece je úplně rozdíl. Ale pro mě za mě, mně to nevadí, klidně to dělejte, ale aspoň se ukázalo v přímém přenosu, že vám něco vadí, co vy potom sami, když chcete, tak děláte.
A ještě jeden rozdíl je: nezapomeňte, my jsme v opozici, my těch možností zase tolik nemáme. Vy těch přednostních práv máte dohromady asi 25 nebo 30 s ministry, předsedy stran a předsedy klubů, my zase tolik ne, takže se s námi nesrovnávejte. Až budete v opozici, rozumím tomu, že toho budete využívat, ale vy byste chtěl být v koalici i v opozici zároveň.

