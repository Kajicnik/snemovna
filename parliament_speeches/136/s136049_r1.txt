File: s136049.htm
Anchor: r1
Date: 36. schůze, 15. dubna 2025
Speaker: Poslankyně Ivana Mádlová

Speech:
Poslankyně Ivana Mádlová:: Děkuji za slovo, pane ministře. Já bych to asi dovysvětlila, protože opravdu nevím, jestli jsme si dobře rozuměli. V současné situaci je to tak, že občan je nějakým způsobem chráněn, protože ví, v jaký den, v jaké datum bude určitá akce v obci. Tím, co vy navrhujete toho do zákona, kdy posilujete, že to lze od 1. června do 30. září, tak tam už není ta povinnost, že to musí být na konkrétní akce. To znamená, že to je bezbřehé a zhruba třicet pět dnů z těch čtyř měsíců může obec si to rozšířit o ty aktivity, protože -⁠⁠⁠⁠⁠⁠ možná si to špatně vykládám -⁠⁠ ale tam není napsáno, že to je vázáno na určitou konkrétní akci. A v tom je ten problém.
Teď vlastně... Já jsem si vzala podklad, protože si nepamatuju, z jakého je to roku, ale už v roce 2015 zvuk z veřejné hudební produkce jakékoli hlasitosti není z pohledu zákonů České republiky hlukem. Venkovní hudební produkce tedy nemá vůbec žádné limity a to samozřejmě způsobuje velké problémy v České republice a občanům nezbývá nic jiného, než psát petice, podávat žaloby a podobně. V jiném paragrafu má obec se zajímat nejen o rozvoj území, ale samozřejmě také o potřeby občanů a dbát o všestranný rozvoj. Tady tímto odstavcem, myslím, že to je sedmička, tak tam je to jenom jednostranné, to znamená, že to je jenom pro ty, kterým nevadí, že budou mít tedy ty čtyři měsíce každou sobotu a neděli, z pátku na sobotu a tak dále, že tam bude například nějaká zábavní akce, čili nám tady chybí ten kompromis a pořád si myslíme, že toto by mělo být ponecháno pouze na úrovni obce a ne tam takto dávat jako bez břehu, bez limitu, že to může být celé čtyři měsíce. Snad jsem to dovysvětlila.

