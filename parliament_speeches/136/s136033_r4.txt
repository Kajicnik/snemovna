File: s136033.htm
Anchor: r4
Date: 36. schůze, 15. dubna 2025
Speaker: Poslanec Jan Kubík

Speech:
Poslanec Jan Kubík:: Dobrý večer, vážené dámy, vážení pánové. Výbor pro veřejnou správu a regionální rozvoj projednal tento tisk na své 40. schůzi dne 20. března 2025. Proceduru už tady důkladně odůvodnil pan ministr, takže já jenom ještě jednou zopakuju, že usnesení výboru vám bylo rozesláno jako sněmovní tisk 761/2. Přečtu jeho zkrácenou verzi, poněvadž má šestnáct stránek a myslím si, že není třeba to tady celé číst, protože vám všem bylo doručeno do vašich schránek. Takže: "Výbor pro veřejnou správu a regionální rozvoj po představení návrhu panem inženýrem Petrem Kulhánkem, ministrem pro místní rozvoj, po zpravodajské zprávě pana poslance inženýra Kubíka a po rozpravě:
I. doporučuje Poslanecké sněmovně sněmovní tisk 761 projednat a schválit ve znění přijatých pozměňovacích návrhů" - jak říkal pan ministr, bylo přijato šest pozměňovacích návrhů;
"II. zmocňuje zpravodaje výboru, aby s usnesením seznámil Poslaneckou sněmovnu," což momentálně činím;
"III. zmocňuje zpravodaje výboru, aby ve spolupráci s legislativním odborem provedl legislativně technické úpravy;
IV. pověřuje předsedu výboru, aby usnesení zaslal předsedkyni Poslanecké sněmovny."
Myslím si, že pro tento moment je to všechno. Děkuji.

