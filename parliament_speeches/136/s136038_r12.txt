File: s136038.htm
Anchor: r12
Date: 36. schůze, 15. dubna 2025
Speaker: Poslanec Vojtěch Munzar

Speech:
Poslanec Vojtěch Munzar:: Jenom reakce na pana kolegu Kubíka, vaším prostřednictvím. No, ono se právě nejedná jenom o hotely. Samozřejmě jakákoliv lhůta je určitou administrativní zátěží pro všechny provozovatele ubytovacích zařízení. Ano, kde je recepce, tam to asi problém není, ale opravdu ubytování v soukromí jakéhokoliv typu, kde to má jeden soukromník, který to celé obhospodařuje, a opravdu mu přijede třeba někdy v pátek večer na hory ten klient a on mu někde nechá klíče, protože sám je třeba někde na víkendu na horách, tak proto z pátku do pondělí si myslím, že to je dostatečná lhůta. Chápu, hasiči nebudou mít on-line přesný počet ubytovacích zařízení, ale musíme vážit míru administrativní zátěže a požadavků na podnikatele a nemůžeme neustále jim zpřísňovat podnikatelské prostředí pro další, řeknu, rozšiřování dalších údajů. Skutečně z mého pohledu je to zátěž.
Ta lhůta byla zvolená ze dvou důvodů - já to jenom zopakuji - za prvé, zákon o pobytu cizinců také předpokládá tři dny, takže 72 hodin, a za druhé, má to racionální důvod i pro ty soukromé ubytovatele, kteří nemají recepci a jsou třeba na to sami. Děkuju.

