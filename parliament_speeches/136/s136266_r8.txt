File: s136266.htm
Anchor: r8
Date: 36. schůze, 15. dubna 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka: Děkuji, jenom souhlasím s panem kolegou Vondráčkem.
Jenom ke své ctěné kolegyni místopředsedkyni Richterové, vaším prostřednictvím, ty urážlivé a vylhané výroky, jestli patří například i k Pirátům vůči neziskovkám, protože vy osobně jste urazila před volbami - a teď nevím, před kterými, jestli do Evropského parlamentu, komunální, senátní, to je úplně jedno - v televizi jednu neziskovou organizaci a řekla jste, že jsou proruští. Není to pravda, je to lež, takže vy sama jste lhala vůči tady těmto neziskovkám. Bohužel se to otočilo samozřejmě nakonec proti vám, byl kvůli tomu i soud. Já rozumím tomu, kam tím míříte, ale kdo to potom bude rozhodovat? Vy, která lžete tady například o Alianci pro rodinu, která tady byla součástí této vaší lživé předvolební kampaně, tak jestli se to bude vztahovat i potom na ten neziskový sektor, který tady urážíte od rána do večera? (Potlesk z lavic hnutí ANO 2011.)

