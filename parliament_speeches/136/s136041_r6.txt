File: s136041.htm
Anchor: r6
Date: 36. schůze, 15. dubna 2025
Speaker: Poslankyně Eva Fialová

Speech:
Poslankyně Eva Fialová:: Já moc děkuji za slovo. V zastoupení kolegy Roberta Stržínka, který mě poprosil o přednesení zpravodajské zprávy o průběhu projednávání na výboru. (Já) bych vás ráda seznámila, jak jednání probíhalo, kdy na své 40. schůzi dne 20. března 2025 k návrhu poslanců Tomáše Dubského, Milady Voborské, Martiny Ochodnické, Jiřího Havránka a Jiřího Carbola na vydání zákona, kterým se mění zákon č. 128/2000 Sb., o obcích, obecní zřízení, ve znění pozdějších předpisů, a další zákony v souvislosti s podporou spolupráce obcí, "výbor pro veřejnou správu a regionální rozvoj po přednesení návrhu panem poslancem inženýrem Jiřím Havránkem, po zpravodajské zprávě pana poslance magistra Roberta Stržínka přednesené v zastoupení paní poslankyní inženýrkou Evou Fialovou a po rozpravě:
I. doporučuje Poslanecké sněmovně sněmovní tisk 845 projednat a schválit ve znění přijatých pozměňovacích návrhů," které vám teď nyní představím a podrobně jsou uvedeny v sněmovním tisku 845/4.
Jedná se o tyto pozměňovací návrhy: jedná se o pozměňovací návrh kolegy Lišky, Jakoba a Carbola, který zahrnuje do právní úpravy platů představitelů státní moci, ponechává se krácení odměn jen při souběhu více uvolněných funkcí na víceúrovňových územních samospráv. U neuvolněných členů se zohlední souběh při odměňování ponechávání na územních samosprávných celcích, v případě souběhu funkce poslance, senátora nebo člena vlády nebo uvolněného člena zastupitelstva a zároveň jiné neuvolněné funkce se stanoví strop odměny za neuvolněnou funkci ve výši maximálně 0,4násobku výše odměny uvolněného. Poslanec, senátor nebo člen vlády, který by zároveň zastával dvě a více uvolněných funkcí, nebude čelit vícenásobnému krácení.
Dalším pozměňovacím návrhem, který výbor přijal, je pozměňovací návrh opět kolegy Lišky, Haase, Jakoba a Carbola, který... Navrhuje se do základních registrů přidat pro orgány veřejné moci informace o kontaktech na orgány veřejné moci a jejich představitele. Navrhuje se rozšířit registry o údaje o náměstcích hejtmanů, náměstků primátora hlavního města Prahy, místostarostech obcí a městských částí a městských obvodů, ředitelích krajských úřadů, řediteli Magistrátu hlavního města Prahy a tajemnících úřadu obcí, městských částí a městských obvodů. ***
