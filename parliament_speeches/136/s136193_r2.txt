File: s136193.htm
Anchor: r2
Date: 36. schůze, 15. dubna 2025
Speaker: Poslanec Michal Kučera

Speech:
Poslanec Michal Kučera: Dobrý večer, děkuju za slovo. Většinou, když jsem někdy reagoval na kolegu Brabce, tak jsem s ním nesouhlasil. Teď musím říct, že v té jeho řeči bylo plno věcí, se kterými souhlasit musím, a ta první je ta, že považuju za velmi nešťastné to, že tato novela skutečně obsahuje příliš mnoho témat, která jsou natolik závažná, že si zasluhovala minimálně novely dvě. To je souhlas - novela zákona č. 114, samostatná, měla být na vyhlášení národního parku, a pak další novela, minimálně na druhovou ochranu.
My tady v tuhletu chvíli - já jsem původně vůbec nechtěl mluvit o národním parku, ale spíš o té druhové ochraně, protože já ji považuju za velmi povedenou novelu, velmi žádoucí novelu, a skutečně nevím, jestli možná po dvaceti letech se tady daří skutečně předložit moderní normu. A já bych byl velmi rád, kdybychom společně - a myslím, že na tom se nějak možná i shodujeme - kdybychom hledali cestu, jak druhovou ochranu přes tuto Sněmovnu v tomto volebním období propustit. Já bych fakt byl velmi rád, kdybychom našli tento způsob.
Jak dopadne národní park, netuším, protože samozřejmě tady je celá řada na to názorů. Myslím, že některé názory jsou až jako úsměvné, co tady říkal pan kolega z SPD, to je skutečně až jako legrační, ale na druhou stranu názory, které nějakým způsobem akcentují obavy lidí v regionu, ty taky chápu. Nicméně už to tady zaznělo, že jsme se, když jsme řešili někdy v tom roce 2017 - já jsem byl v té době předseda podvýboru pro ochranu přírody a krajiny - Šumavu, tak to bylo velmi, velmi podobné. Já když tak se přihlásím ještě jednou, abych nemusel vystupovat. Děkuju.

