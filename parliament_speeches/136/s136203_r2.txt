File: s136203.htm
Anchor: r2
Date: 36. schůze, 15. dubna 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, paní místopředsedkyně. Pane ministře, mluvil jste velmi hezky, ale v tom případě mi vysvětlete, jak je možné, že tedy máme tolik reakcí občanů tam, že nebyly s nimi zcela vypořádány připomínky, že se s nimi nehovořilo, že s tím nesouhlasí, že s nimi ministerstvo nehovoří, protože v tom případě jsou tady ty informace poněkud rozdílné. Musím ocenit váš zápal, to se mi líbilo, jak jste to říkal, to bylo určitě hezké, akorát mám pocit, že střílíte někam jinam, kde není terč, protože kdyby ti lidé byli uspokojeni, kdybyste s nimi řádně hovořili, kdybyste jim to vysvětlili, třeba by to takto nebylo, anebo naopak bylo, protože prostě nesouhlasí s tím záměrem.
A úplně nejhorší, co se může stát - a to doufám, že tedy byla spíše řečnická neobratnost - je tedy to, že jednou je to v programovém prohlášení vlády. Ono to tam možná bylo dříve, než jste s těmi lidmi mluvili, a proto jsou nespokojeni.
Proto se nedivte, že samozřejmě chceme slyšet vaše názory, chceme slyšet vaše vysvětlení, protože ta diskrepance z toho přímo čiší. Mezi tím, co tedy dostáváme, že ti lidé tvrdí, že nebyly uspokojeny jejich názory, že se s nimi nehovořilo a tak dále a tak dále, a na druhou stranu musím říci, že je pravda, že podobně se může chovat i při některých velmi necitlivě stavěných věcech možná i celý Středočeský kraj, protože třeba vůbec nechrání prameny Rokytky. Takže já si dovedu živě představit, že obyvatelé z Křivoklátska prostě nejsou uspokojeni. Přesto všechno, že to říkáte hezky - to já oceňuju, ale myslím si, že ten cíl byl někde jinde. Děkuju.

