File: s136215.htm
Anchor: r4
Date: 36. schůze, 15. dubna 2025
Speaker: Poslanec Igor Hendrych

Speech:
Poslanec Igor Hendrych: Tak, děkuji vám za slovo, vážený pane místopředsedo. Vážené dámy, vážení pánové, vážený pane ministře, ano, správně, mám dvě přihlášky k pořadu schůze.
Ta jedna, ta tady ještě nezazněla a je pod názvem Evidence doby důchodového pojištění na ePortále České správy sociálního zabezpečení pro příslušníky bezpečnostních sborů. Je velmi dobrým počinem, že občané České republiky si mohou prostřednictvím ePortálu České správy sociálního zabezpečení, prostřednictvím bankovní identity či identity občana, zjistit počet odpracovaných let pro účely důchodového pojištění nebo zabezpečení. To všechno je možné a já předpokládám, že ten zájem o tuhletu on-line službu se bude nadále zvyšovat. Vím o spoustě lidí, kteří to takhle dělají. Skutečně ten počet odpracovaných let je tam velmi přesný, je to rozpočítáno na dny a tak dál.
Bohužel, pokud člověk v průběhu své profesní kariéry pracoval nebo respektive sloužil v nějakém bezpečnostním sboru, tak ten náhled nemá přesný, protože pro bezpečnostní sbory tuhletu evidenci vlastně vykonávají jednotlivé bezpečnostní sbory. Teď by to mělo přejít všechno komplexně pod Ministerstvo vnitra, což je také dobře. Na druhou stranu, pokud ten příslušník sloužil nějakou dobu, potom odešel z toho bezpečnostního sboru a nějakou další část - menší, větší, to je jedno - odpracoval někde jinde, tak v podstatě ta jeho evidence je rozdělena na dvě části, a když se podívá do toho ePortálu České správy sociálního zabezpečení, tak tam vidí jenom tu dobu, kterou pracoval mimo ten bezpečnostní sbor. Samozřejmě jakýsi přehled asi má, kolik odsloužil nebo respektive kolik se mu započítává pro účely důchodového zabezpečení i za tu dobu, kdy sloužil v bezpečnostním sboru, ale je to určitá míra znevýhodnění. Myslím si, že v dnešní době tedy, kdy se tady neustále bavíme o tom, že bychom měli všechny služby digitalizovat, tak si nemyslím - digitalizujeme, byť tedy s některými potížemi, ale které nechci rozvádět - tak si myslím, že i tahleta věc by měla být nějakým způsobem sjednocena a že i ta Česká správa sociálního zabezpečení by měla být schopna vlastně to nějakým způsobem načerpat z evidence bezpečnostních sborů a sjednotit tak, aby v podstatě každý občan, i ti bývalí příslušníci mohli vlastně nahlédnout do toho systému a ujistit se tedy, že skutečně všechny ty doby důchodového pojištění, které v životě, během svého profesního života odpracovali, že jim souhlasí, a neřešili to až na poslední chvíli, protože podle informací, které mám, k tomu dochází skutečně až poté tedy, když ten člověk zažádá o starobní důchod a pak se to v podstatě slučuje z jedné a z druhé strany. To si nemyslím, že je dobře, a bylo by dobré to nějakým způsobem dát do pořádku, sjednotit to tak, ať to funguje pro všechny občany v České republice stejně.
Takže já možná zopakuju, Evidence doby důchodového pojištění na ePortále České správy sociálního zabezpečení pro příslušníky bezpečnostních sborů, pane místopředsedo, a navrhoval bych to jako druhý bod zítra, tedy 25. 4. 2025.
Pak, jak už jste avizoval, mám tady ještě jeden bod, který bych vám...

