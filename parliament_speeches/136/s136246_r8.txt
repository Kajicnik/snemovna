File: s136246.htm
Anchor: r8
Date: 36. schůze, 15. dubna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Tak, vážený pane nepřítomný ministře, já bych se vás chtěl zeptat na několik věcí, co se týká různých uzavírek. Například mě zajímá na Vysočině uzavírka obce Krucemburk, kde je tedy silnice I. třídy, která vede směrem na Pardubice nebo Znojmo-Pardubice, je to poměrně páteřní trasa, a tam tedy ta uzavírka bude trvat někdy od března letošního roku nebo konce března minimálně téměř do konce tohoto roku. Ta objízdná trasa je svým způsobem pouze pro místní s tím, že tranzitní doprava musí jet někudy úplně jinudy a dělá to, nebo činí to pro tu dopravu opravdu obrovské objízdné trasy, s tím, že tedy veškeré zásobování, které jde do následující vesnice, to musí poměrně zdlouhavě objíždět.
Podobná situace je s mostem přes Vltavu u Štěchovic. Tam tedy není povolen žádný provoz, možná se letos v květnu, a už to trvá, ta uzavírka, rok a dá se říci, že teprve možná v květnu, když to dobře dopadne, tak se to zprovozní v jednom pruhu. Tam lidé musí objíždět skutečně ten úsek 1,3 až 1,4 kilometru, tak objíždějí minimálně třicetikilometrovou objížďkou, tedy dvakrát denně v případě, že jedou do zaměstnání a zpět.
Tak jsem se jenom chtěl zeptat, zda to je tedy podle vás ekologické, takovéto opravy, kdy tedy nejste schopni zajistit nějakou odpovídající objízdnou trasu, a zda tedy se počítá s tím, že když tam tedy nejsou žádní pracovníci a ti lidé to vidí každý den a občas se tam objeví jeden nebo dva, tak zda tedy se to zadává takovým firmám, které nejsou schopny to udělat v nějakém lepším, popřípadě Turbo režimu? Děkuji za odpovědi.

