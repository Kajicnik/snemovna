File: s136123.htm
Anchor: r2
Date: 36. schůze, 15. dubna 2025
Speaker: Poslankyně Zdenka Němečková Crkvenjaš

Speech:
Poslankyně Zdenka Němečková Crkvenjaš: Děkuji, pane předsedající. Já moc často nevystupuji s faktickými poznámkami, nicméně tady musím zareagovat, protože opravdu si nemyslím, že konopí je společensky tak nebezpečné.
Pokud teď ctěný pan kolega Brázdil, vaším prostřednictvím, mluvil o léčebném konopí, tak tady si myslím, že se opravdu nemáme čeho obávat, protože k léčbě bolesti je vždycky lepší, když pacienti použijí léčebné konopí, než opiáty, na kterých vzniká obrovská závislost. Viděla jsem x-krát pacienty odvykající se od opiátů a je to opravdu nepěkný pohled. Takže pokud bych mohla, tak budu vždycky lobbovat za to, abychom mohli spíš léčebné konopí používat než opiáty. Děkuji.

