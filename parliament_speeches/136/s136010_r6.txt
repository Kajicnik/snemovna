File: s136010.htm
Anchor: r6
Date: 36. schůze, 15. dubna 2025
Speaker: Poslankyně Ivana Mádlová

Speech:
Poslankyně Ivana Mádlová:: Paní místopředsedkyně, děkuji za slovo. Já jsem chtěla požádat o zařazení sněmovního tisku 785. Je to malá novela zákona (č.) 96/2004 Sb., o podmínkách získávání a uznávání způsobilosti k výkonu nelékařských zdravotnických povolání a k výkonu činností souvisejících s poskytováním zdravotní péče. Jedná se konkrétně o Usnadnění prostupnosti zdravotnických povolání sester a zdravotnických záchranářů. Takto jsem nazvala i ten bod.
Jedná se o to, že dnes studenti vyšších zdravotnických škol a bakalářských studií oboru dětská sestra, všeobecná sestra a zdravotnický záchranář by mohli již po druhém ročníku nebo čtyřech semestrech a u záchranářů po pěti semestrech vykonávat pracovní pozici praktická sestra při svých brigádách, protože řada těchto studentů si při studiu přivydělává ve zdravotnických zařízeních a určitě by to usnadnilo jednak samozřejmě činnosti ve zdravotnických zařízeních, kdy se potýkáme s kritickým nedostatkem zdravotnických pracovníků a zejména sester. ***
