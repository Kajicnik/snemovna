File: s136053.htm
Anchor: r18
Date: 36. schůze, 15. dubna 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Děkuju moc. V tuto pokročilou hodinu by se hodilo nějaké senzační odhalení s dvojčaty, ale nebude to tak. Já bych poprosila, abychom to doprojednali. Ten zákon je důležitý. Je to prostě podpora toho, aby se překlápělo bádání a výzkum do praxe, aby to prostě nebyl jen výzkum pro výzkum, ale aby z toho byly normální nové služby, nové produkty.
Já jsem chtěla jenom podotknout, mají to všechny západní země, že prostě podporují to, aby se věda, výzkum promítala do opravdových inovací, které pak občani té země poznají. Co já znám ze sousedního Německa, tak je to opravdu významný driver, tahoun ekonomiky, tahoun toho, aby hospodářství té země prostě opravdu rostlo. Co se týče vyšší přidané hodnoty, tak k té se dostaneme v ekonomice přesně tím směrem, když aplikujeme výsledky výzkumu do praxe. ***
