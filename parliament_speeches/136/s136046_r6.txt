File: s136046.htm
Anchor: r6
Date: 36. schůze, 15. dubna 2025
Speaker: Poslankyně Renata Oulehlová

Speech:
Poslankyně Renata Oulehlová:: Přeji vám všem dobrý večer. Děkuji svému předřečníkovi za jeho vyjádření. Ty zkušenosti na těch městech opravdu takové máme. My si umíme poradit, je to jedno hlasování zastupitelstva. Když se potřebuje rozšířit o nějaký třeba nový kulturní program, posunout ta doba klidu, ale neprolamujte nám to až do té půlnoci, protože my třeba máme v Sokolově pouze dva městské policisty na noční, a opravdu když jenom má restaurace předzahrádku, už to je velký problém, protože na tom náměstí bydlí samozřejmě mnoho lidí, kteří, jak tady již bylo řečeno, pracují třeba v tom směnném provozu. Prosím, nevlamujte se do toho, co si dokážou rozhodnout města. Postarejte se o to, aby se v těch městech dobře žilo.

