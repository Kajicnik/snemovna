File: s136050.htm
Anchor: r5
Date: 36. schůze, 15. dubna 2025
Speaker: Poslanec Karel Rais

Speech:
Poslanec Karel Rais:: Dobrý večer, pan poslanec Špičák mě požádal, abych za něho v podstatě řekl jeho pohled na pozměňovací návrhy, které vložil do systému, což učiním, a pak druhou část bych jmenoval tedy svým názorům.
Jeho pohled je spíš takový mezinárodní, čili jemu se... On by byl docela rád, kdyby (se) v zákoně zakotvil další orgán Rady pro výzkum, vývoj a inovace, a to mezinárodní poradní orgán, který by poskytoval nezávislá expertní stanoviska k strategickým dokumentům vědy a výzkumu. Tato činnost tohoto orgánu by se řídila statutem mezinárodního poradního orgánu, což se domnívá, že zakotvení... Nebo myslíme si, že zakotvení tohoto poradního orgánu by přispělo k internacionalizaci české vědy. To je jeden názor.
Druhý názor, který je, je samozřejmě úprava orgánů Rady pro výzkum, vývoj, inovace a transfer znalostí v tom smyslu, že v pozměňovacím návrhu, jehož číslo potom přečtu a přihlásím se k němu místo pana profesora Špičáka, tak by měly být samozřejmě úpravy, co se týká etické komise, Komise pro hodnocení výzkumných organizací a programů, a taky tady definuje, jak budou... jak by měli být ti členy pracovních orgánů, by měl odvolávat na návrh rady pro ten výzkum předseda.
Toto jsou... On sám tyto pozměňovací návrhy dal do dvou pozměňovacích návrhů, a to jeden pod číslo 6557 a druhý 6561. Ještě pro jistotu se v podrobné rozpravě k tomu přihlásím, k těmto pozměňovacím návrhům.
Co se týká... Můj pohled není mezinárodní, je spíš tedy vnitřní. Já bych chtěl konstatovat, že zákon byl už třiadvacetkrát novelizován, čili my jsme od toho čekali výrazné změny a nejenom... Byli jsme několik let ujišťováni, že budou provedeny podstatné změny zákona o vědě a výzkumu. To se bohužel nestalo. Předložený návrh zákona nejdůležitější očekávané změny - zejména daňové, vlastnické, vyšší využití a podporu spin-off firem - zcela opomíjí pod neoficiální záminkou nesouhlasu Ministerstva financí. To považuju, řekl bych, za hrubou chybu nebo prostě za smůlu, což... Domnívám se, že taky to, že ta legislativa není v pořádku, tak to vede k tomu, že výsledky výzkumu a vývoje jsou nedostatečně využívány v praxi, a to zejména v komerci.
Ten stávající zákon (č.) 130 v současné době rozlišuje podporu institucionální a účelovou. Do účelových výdajů jsou řazeny výdaje, které nejsou rozdělovány na základě veřejné soutěže, ale normativně nebo na základě rozhodnutí vlády. Naopak do institucionálních výdajů jsou zařazeny výdaje na projekty operačních programů, ty prostě, o které se soutěží. Tlak výzkumných organizací dlouhodobě, například Akademie věd, dlouhodobě logicky směřuje ke zvýšení institucionální podpory, protože mimo jiné navýšení prostředků přispěje ke klidu pro vědeckou práci. Dnes musí vedení instituce zajišťovat další finance nutné pro běžný provoz instituce.
Pak jde také o to, aby institucionální podpora na dlouhodobý koncepční rozvoj výzkumné organizace byla poskytována formou příspěvku, nikoliv formou dotace tak, jak je v § 54. Změna dotace na příspěvek by umožnila výzkumným organizacím efektivně plánovat a vynakládat finanční prostředky na její rozvoj. Tuto změnu taky návrh zákona neobsahuje, proto je tady... proto tady jsem podal pozměňovací návrh číslo 6351, ke kterému se samozřejmě hlásím.
Dále mě zaujalo to, že taky z vládního návrhu oproti současnému zákonu vypadl takzvaný specifický výzkumný vysokoškolský výzkum. Jedná se o prostředky studentské grantové soutěže. Domnívám se, že by toto mělo být zachováno, protože to zajišťuje doktorandům aspoň nějaké finance, proto podávám pozměňovací návrh číslo 6350, také se k tomu budu hlásit.
Pak některé pozměňovací návrhy jsme řešili už formou společného pozměňovacího náboru (návrhu?) výboru, tak to nebudu tady opakovat.
Jakýsi závěr, který je obdobný závěru, co říkal i pan kolega Špičák v prvním čtení: předložený vládní návrh nedostatečně podporuje zakládání spin-off firem, zejména z hlediska využití daňových úlev v prvních x letech jejich existence, a stát... Nelíbí se nám, (že) stát prakticky neposkytuje žádné daňové úlevy. ***
