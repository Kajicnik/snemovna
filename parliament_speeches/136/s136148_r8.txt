File: s136148.htm
Anchor: r8
Date: 36. schůze, 15. dubna 2025
Speaker: Poslankyně Kamila Bláhová

Speech:
Poslankyně Kamila Bláhová: Krásné dopoledne. Dámy a pánové, já bych také chtěla reagovat na své předřečníky, na paní kolegyni Balaštíkovou a na pana kolegu Michálka, prostřednictvím vás, paní předsedající. Já nevím, kdy jste naposledy byl na nějakém stavebním úřadu, ale kolegové z našeho stavebního úřadu jsou frustrováni ze zpackané digitalizace pana bývalého ministra Bartoše. Přemýšlí o tom, jestli změní zaměstnání, svoje povolání, nebo nezmění, protože ty podmínky, které vy jste nastavili, jsou tristní.

