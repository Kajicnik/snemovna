File: s136207.htm
Anchor: r4
Date: 36. schůze, 15. dubna 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Krásné dopoledne ještě za nás, my tady s Ivanem Bartošem jsme připraveni, aby se projednávaly naše písemné interpelace. Jsme tady připraveni, aby se to projednávalo, ale vláda prostě nepřišla. Když tohle vidím a když vidím to, že si to ani nezorganizují, aby tady byl jeden jediný ministr, když si nezorganizují ani to, aby tady někdo pro forma zastupoval, abychom mohli alespoň základně ty věci projednat, tak to je takové pohrdání parlamentem, že opravdu není možné, aby tohle dnes dopoledne pokračovalo.

