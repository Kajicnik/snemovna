File: s136196.htm
Anchor: r6
Date: 36. schůze, 15. dubna 2025
Speaker: Poslanec Josef Kott

Speech:
Poslanec Josef Kott: Děkuji pěkně za slovo, paní místopředsedkyně. Já se domnívám, že tahleta diskuse vůbec nemusí být z jednoho prostého důvodu, protože pan předseda Babiš se setkal jak se zástupci chovatelů psů určených k norování, tak se zástupci Českomoravské myslivecké jednoty i se zástupci Ministerstva zemědělství a je nová vyhláška, která skutečně norování lišek jako takové řeší.
A to, co tady teď vedeme - věřím, že pan ministr se nechal slyšet, že žádné přílepky do tohoto zákona nepřipustí, a já to stejně jako pan předseda zemědělského výboru vnímám, že to tam nemá úplně co dělat. Navíc už je to vysvětleno a vyřešeno. Takže věřím, že ministerstvo k tomu nedá pozitivní stanovisko a že nebudeme muset tyto věci řešit, protože znovu říkám, po setkání pana předsedy s lidmi, kteří to skutečně dokážou vyřešit, to už vyřešeno je. Takže děkuji za pozornost.

