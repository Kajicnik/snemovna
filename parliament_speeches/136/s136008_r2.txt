File: s136008.htm
Anchor: r2
Date: 36. schůze, 15. dubna 2025
Speaker: Poslankyně Věra Adámková

Speech:
Poslankyně Věra Adámková:: Děkuji za slovo, paní místopředsedkyně. Dámy a pánové, dovolte mi, abych opět připomněla velmi důležitý bod a poprosila vás o jeho zařazení. Já tady s tím stojím už poněkolikáté a věřila jsem, že se objeví na běžném programu této schůze, ale jak vidět, člověk míní, ale situace je poněkud jiná. Jedná se o sněmovní tisk 162, v naší hantýrce transplantační zákon. Připomenu, jsme před třetím čtením a já jsem skutečně velmi doufala, že navenek ukazované emoce ohledně teď té malé holčičky, kde skutečně mnozí naši spoluobčané - za to velmi děkuji - se dostavují na ta registrační místa a nechávají se testovat, zda by nebyli vhodnými dárci kostní dřeně a krvetvorných buněk, že bude automatické, že také Sněmovna ukáže - v tomto případě myslím tedy koaliční kolegy - že nemysleli svá vystoupení do médií jen tak a že skutečně tento zákon ve třetím čtení prostě projednáme. ***
