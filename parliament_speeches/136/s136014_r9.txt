File: s136014.htm
Anchor: r9
Date: 36. schůze, 15. dubna 2025
Speaker: Poslankyně Helena Válková

Speech:
Poslankyně Helena Válková:: Děkuju, paní místopředsedkyně. Milé kolegyně, milí kolegové, já mám opravdu dva návrhy. Ten jeden vyplývá z úkolu, který nám dala, respektive který zakotvila v jednom ze svých usnesení Rada vlády pro záležitosti romské menšiny 26. března 2025. Já vám to přečtu. Je to usnesení číslo 2/2025, kdy jsou to tři body a z toho se již odvíjí i ten můj požadavek:
"I. vítá pozměňovací návrh poslankyň Evy Decroix a Heleny Válkové k vládnímu návrhu zákona, kterým se mění zákon č. 48/1997 (Sb.), o veřejném zdravotním pojištění, v rámci kterého tedy se novelizuje i tím pozměňovacím návrhem zákon č. 297/2021 (Sb.), to je o tom poskytnutí jednorázové peněžité částky osobám, které byly v minulosti sterilizovány v rozporu s právem;
II. veřejný ochránce práv se obrací - a Rada vlády pro záležitosti romské menšiny se obrací - na předkladatelky Evu Decroix a Helenu Válkovou, aby vyvinuly veškeré úsilí k zajištění projednání pozměňovacího návrhu v nejbližších termínech třetího čtení zákona."
Takže já plním toto usnesení tím, že vás žádám a prosím, abyste na příští schůzi, kdy budeme mít třetí čtení, po Velikonocích, zařadili jako první bod - tady opravdu to slibuju, že to by bylo bleskové, tam se jenom prodlužuje ta lhůta, je to domluvené napříč koalicí, samozřejmě opozice to podporuje, jsme tam taky jako předkladatelky obě dvě - čili na 23. dubna jako první bod jednání. Je to - vteřinečku - sněmovní tisk 849, bod 181, jako první bod na jednání naší Sněmovny 23. dubna. ***
