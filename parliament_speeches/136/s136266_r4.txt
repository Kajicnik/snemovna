File: s136266.htm
Anchor: r4
Date: 36. schůze, 15. dubna 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji za slovo. Mě by ještě zajímalo, do jaké míry se ta neochota zřizovat transparentní účty - účty, na kterých každý normálně uvidí, kdo je ten donor a za co se ty peníze vydávají, v jakých částkách - jestli ta neochota nějak souvisí s tím, co bylo prohlasováno v tom minulém zákoně, kde byl tedy v hlasování k pozměňovacímu návrhu pod písmenem C pana poslance Haase a dalších zrušen přestupek spočívající ve zveřejnění zjevně nepravdivé nebo hrubě urážlivé informace v průběhu předvolební kampaně. Podle těch, kdo tohle prohlasovali - a byla to obrovská většina, bylo tohlasování 237, hlasovalo tam společně naše oblíbené "Odsáno", ODS i ANO - tak v tomto hlasování jste společně schválili, že lhát v předvolební kampani, protože co jiného je zveřejnit zjevně nepravdivou nebo hrubě urážlivou informaci, lhát a urážet je v pořádku, ale mít transparentní účet a ukázat lidem, za co se utrácí a od koho chodí peníze, to v pořádku není. Tak to tedy my Piráti takhle fakt nemáme.

