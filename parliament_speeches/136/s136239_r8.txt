File: s136239.htm
Anchor: r8
Date: 36. schůze, 15. dubna 2025
Speaker: Místopředseda vlády a ministr vnitra ČR Vít Rakušan

Speech:
Místopředseda vlády a ministr vnitra ČR Vít Rakušan: Využiju. Ztratil jsem se. Pane poslanče, prostřednictvím pana místopředsedy, ztratil jsem se ve vašich úvahách a vůbec nevím, jak souvisí s původní otázkou, takže je těžké toto brát jako doplňující otázku, nicméně pokusím se odpovědět i na to, co tady padlo.
Nikdo nikomu neříká, aby někoho nekritizoval. To je věc každého, kritizujte si, koho chcete, kritizujte si Írán, Rusko, Ameriku, Německo, nás, vládu, to je zcela v pořádku, ale asi by úplně nebylo legitimní, kdybych vám, prostřednictvím pana místopředsedy, začal vyhrožovat újmou na životě ve chvíli, kdy byste se takové kritiky dopustil. Vždyť to je něco úplně jiného, nepřiléhavého. Já tady říkám, že zástupce české politické strany - a dáváte to češství mnohokrát najevo velmi výrazně a vaše vlastenectví - kritizuje to, že by naše země měla chránit lidi, kterým vyhrožuje cizí režim. ***
