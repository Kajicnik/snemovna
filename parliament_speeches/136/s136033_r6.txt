File: s136033.htm
Anchor: r6
Date: 36. schůze, 15. dubna 2025
Speaker: Poslanec Michal Zuna

Speech:
Poslanec Michal Zuna:: Děkuji za slovo, pane předsedající. Já bych si dovolil odůvodnit pozměňovací návrh skupiny poslanců, Michala Zuny, Silvie Doušové, Jiřího Havránka, Jana Jakoba, Romana Bělora a Jana Laciny.
Nicméně než se dostanu k samotnému jádru toho pozměňovacího návrhu, tak se krátce vyjádřím k části návrhu toho zákona, na který právě navazuje ten pozměňovací návrh, a to je problematika sdíleného ubytování. Tím, že... Není překvapivé, že právě i tady k této části vystupuji jakožto poslanec za hlavní město Prahu společně v roli (?) i s dalšími, například Patrik Nacher určitě taky něco má. Tak společně... Respektive chtěl bych vyzdvihnout tu část návrhu zákona, která řeší problematiku sdíleného ubytování jako absolutní základ pro to, abychom s touto problematikou, s tímto nešvarem, ať už na úrovni státní správy, nebo samosprávy, mohli cokoliv dále dělat. To je tedy vznik registru, ať už adresných míst, tedy ubytovatelů, anebo registru ubytovaných. To jsou základní data, která určitě jsou potřeba pro to, aby veškeré negativní vlivy, které se sdíleným ubytováním a overturismem v některých městech mohly být dále řešeny. S tím je spojena i statistika, kdy my víme, že například právě díky tomu, že nejsme schopni identifikovat všechny ubytovatele na všech adresných místech, tak města a obce tak přicházejí o výrazné finanční prostředky, například na poplatcích z pobytu, které jsou vyčísleny na 55 milionů korun ročně, také na daňových únicích, které jsou vyčísleny na 800 milionů ročně, s tím, že tedy tato část návrhu tak svým způsobem narovnává podnikatelské prostředí i ve spojitosti s ubytovateli, například hotelů a tak dále. Zajistí určitě jak lepší přehled, tak i lepší výběr finančních prostředků, které jsem před chvilkou pojmenoval.
Teď už se dostávám k tomu samotnému pozměňovacímu návrhu, který upravuje, respektive v rámci kterého navrhujeme úpravu souvisejícího zákona o místních poplatcích, kde navrhujeme zvýšení horního limitu místního poplatku z pobytu z 50 korun na 100 korun.
Těch důvodů je celá řada, ať už ten, že tento poplatek právě v těch městech, která trpí overturismem - a není to jen Praha, určitě to jsou i další exponované obce, ať už Špindlerův Mlýn, Český Krumlov, Kutná Hora a celá řada dalších - tak tím, že tento poplatek se od roku 2021, respektive možnost obcím zvednout ten poplatek nezvýšila, tak myslím, že je určitě na místě zvýšit tedy tímto způsobem diverzifikaci toho poplatku v intervalu od 0 do 100 korun. ***
