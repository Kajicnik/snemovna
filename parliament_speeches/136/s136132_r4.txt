File: s136132.htm
Anchor: r4
Date: 36. schůze, 15. dubna 2025
Speaker: Poslanec Josef Bernard

Speech:
Poslanec Josef Bernard: Děkuju za slovo, paní předsedající. Dobrý večer, dámy a pánové. Budu velice stručný. Můj pozměňovací návrh se týká § 48 odst. 2 písm. c), kde nově definujeme pojmy místní populace anebo biotopy. Dovolte mi krátkou citaci: "Zvláště chráněné druhy rostlin a živočichů se zařazují do" - a podle tohoto písmena - "III. kategorie ochrany, kam se zařadí zvláště chráněné druhy rostlin a živočichů, které s ohledem na jejich nároky a způsob života není nezbytné chránit na úrovni jednotlivých jedinců, ale potřebná je ochrana jejich" - a teď zdůrazňuji - "místních populací nebo biotopů." Můj pozměňovací návrh, který podávám společně s kolegyní Janou Krutákovou, je velmi jednoduchý a pouze požaduje, abychom tyto pojmy stanovili ministerskou vyhláškou. Děkuju za pozornost.

