File: s136254.htm
Anchor: r4
Date: 36. schůze, 15. dubna 2025
Speaker: Poslanec Vít Vomáčka

Speech:
Poslanec Vít Vomáčka: Děkuju za slovo, vážený pane předsedající. Vážená paní ministryně, vážení páni ministři, dámy a pánové, zhruba tři a tři čtvrtě roku se tady scházíme v této sněmovně a myslím si, že není důležitější téma... Možná u někoho by to byl rozpočet, ale myslím si, že není důležitější téma, než zajistit obranu České republice. To v současné době tady řešíme a mě fascinuje, jak se tady protáčejí různí poslanci a každý, který má do... Tak rozumí armádě, to je přece něco tak odborného, že nepouštějme se, prosím, přesně do těch diskusí o tom, jestli se nakupuje šrot a podobně. To je záměrné, podle mě záměrné oslabení a zpochybnění vůbec celé Armády České republiky. Jestli tato sněmovna něco opravdu by se měla dohodnout, tak to je obrana občanů a území naší republiky.
Já jsem nebyl ve sněmovně, možná, že určitě někteří tady byli, ale vzpomeňme si na ten radar v Brdech. Skončilo to tím, že Sněmovna nebyla schopna se normálně domluvit. Kdyby se normálně tenkrát domluvila, tak jsme možná dneska ten radar v Brdech měli a možná by to vyhovovalo rétorice pana Kotena, prostřednictvím předsedajícího, z SPD, že Česká republika by měla být vybavena tak, aby se mohla bránit.
Tak jako pojďme to nechat trošku na těch odbornících, ale opravdu takhle laické diskuse, které se tady vedou, tak já jenom žasnu, kam je možné klesnout a tu diskusi dát úplně někam jinam, než by mělo být, takže pojďme se vrátit k věcné diskusi. Všichni chceme, aby vládli odborníci, nechme to na těch odbornících, já jsem zootechnik a starosta, tak do obrany se určitě cpát nebudu (Předsedající: Čas.), ale nechme to na těch odbornících. Děkuju.

