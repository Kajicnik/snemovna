File: s136243.htm
Anchor: r8
Date: 36. schůze, 15. dubna 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, pane místopředsedo. Vážený pane ministře, předpokládám, že tak jako na mě, i na vás - a jistě více - se obrací celá řada rodičů, kteří mají dítě v základním vzdělávacím systému. Tím teď myslím opravdu základní školu. To, co se teď ptám, jsou jejich otázky. Nejsem odborníkem na základní školství, takže opravdu bych velmi ráda slyšela tu odpověď. Za prvé... Tito rodiče mi píší a říkám, předpokládám, že vám ještě více, proto mě trošku udivuje, že třeba toto nemáme jako bod jednání Poslanecké sněmovny.
Za prvé, školy vzdělávají podle různých vzdělávacích plánů, jak jsem z toho pochopila. Čili tady se stává problém tím, že třeba ta rodina by se ráda někam přestěhovala a zjistila, že dítě přichází do školy, která je prakticky úplně jinak postavená než škola, odkud přichází. Podotýkám, že to jsou státní základní školy, tak jak píší, takže to bych ráda věděla, co je na tom pravdy. ***
