File: s136116.htm
Anchor: r4
Date: 36. schůze, 15. dubna 2025
Speaker: Poslanec Igor Hendrych

Speech:
Poslanec Igor Hendrych: Děkuji vám za slovo, vážená paní předsedkyně. Vážené dámy, vážení pánové, vážený pane ministře, já nebudu představovat dnes žádný pozměňovací návrh, byť je to druhé čtení, ale stručně se chci vyjádřit k problematice, kterou tady probíráme. A tak trošku jakoby z nějakého jiného úhlu pohledu, možná z nějakého velice důležitého kontextu, který se vlastně trestního zákoníku, respektive toho záměru, který tady dneska máme, jakoby velmi úzce týká.
Budeme zastírat, že vlastně ty změny mimo jiné, samozřejmě ne úplně všechny, to by nebylo seriózní, ale se týkají, nebo měly by cílit na to, aby ubylo vězňů ve výkonu trestu, v nepodmíněném výkonu trestu odnětí svobody vzhledem k tomu, že máme přeplněné věznice, respektive někdy přeplněné, někdy naplněné jakoby až po povrch, jak se říká. Kapacity se tak pohybují někde mezi nějakými devadesáti pěti a sto procenty a byly tady doby, kdy ty věznice byly naplněné i více než přes sto procent. ***
