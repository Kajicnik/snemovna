File: s136151.htm
Anchor: r6
Date: 36. schůze, 15. dubna 2025
Speaker: Místopředseda vlády a ministr zdravotnictví ČR Vlastimil Válek

Speech:
Místopředseda vlády a ministr zdravotnictví ČR Vlastimil Válek: Děkuji, paní předsedající. Vážené kolegyně, vážení kolegové, ten zákon byl podrobně představen v prvním a v druhém čtení a diskutován na zdravotním výboru, proto mi dovolte, abych vás požádal o podporu návrhu zákona o elektronizaci zdravotnictví, který je posunem vpřed v oblasti elektronizace a digitalizace českého zdravotnictví a přináší celou řadu užitečných a uživatelsky přívětivých a efektivních komponent. Navazuje vlastně na eRecept a součástí zákonů je i eŽádanka, eZdravotnická karta a emergentní zdravotní záznam, které mají co nejvíce usnadnit život všem zapojeným aktérům při poskytování zdravotních služeb a výrazně omezit administrativu ve zdravotnictví. Děkuji vám za pozornost a podporu.

