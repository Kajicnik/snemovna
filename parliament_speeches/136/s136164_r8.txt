File: s136164.htm
Anchor: r8
Date: 36. schůze, 15. dubna 2025
Speaker: Poslanec Milan Brázdil

Speech:
Poslanec Milan Brázdil: Také děkuji za slovo. Kolegyně, kolegové, Miloš Janulík, lékař, se zeptal tak do éteru, proč to děláme. No, jedna z nových změn, které tam jsou, je změna, jak vybrat poskytovatele zdravotní péče. Představte si, že držíte bank, že jste jedna ze sedmi nebo vlastně sedm pojišťoven, máte tu daň, prachy se u vás shromáždí a teďka vy musíte nějak vybrat toho, kdo to bude dělat. To, jak se to vybere - nejjednodušší by bylo co? Franta je šikovný, ten je zas hezký, ten je můj kamarád. No, ale tak to nejde. Takže bylo stanovené, že tady máme určitá pravidla pro to, jak vybrat poskytovatele. Pravidla byla tak, že někdo hlídá, aby bylo kde to poskytovat, aby to byla tedy ambulance plně vybavená. Pak je tam někdo, kdo hlídá odbornost lékaře. Má atestaci, umí to, pak je někdo, kdo (hlídá?) bezúhonnost. Zkrátka a dobře, je tam pár lidí, kteří říkají: Tento je nejlepší, ten je druhý, ten je třetí, ten je pátý. Ono tolik lékařů ani není, ale prostě alespoň třeba dva, když se účastní, stanoví se nějaké pořadí.
Pak jsou ty pojišťovny. To jsou ti, kteří mají ten bank, a oni si vyberou. Můžou a nemusí respektovat tu výběrovou komisi a někoho si vyberou. No, takhle je to doteďka. Ano, není to třeba ideální, ale furt to není tak, že na nějakou dobrou, na nějaký kamarádšoft a podobně. ***
