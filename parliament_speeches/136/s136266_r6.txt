File: s136266.htm
Anchor: r6
Date: 36. schůze, 15. dubna 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo. Jenom čistě pro informaci všech kolegů, v rámci nějaké edukace, paní místopředsedkyně se ptala, zda je nějaká souvislost mezi tím pozměňovacím návrhem C pana poslance Haase a tím, jak budeme hlasovat teď. Tak odpověď zní (je?) jednoduchá: není tam vůbec žádná souvislost, vůbec to spolu nesouvisí ani věcně, zkrátka nijak.
Ten pozměňovací návrh, který jsme nakonec podpořili, protože je stejný - jaký jsem podal já - v podstatě obsahově, tak jenom upozorňuji, že to, že nemá být předvolební kampaň lživá a urážlivá, v tom zákoně je. To tam zůstává. Jediné, co se zrušilo, tak že úřad v Brně už nebude dávat pokutu až do výše dva miliony korun, když dojde k závěru, že je nějaká kampaň urážlivá. To musíme nechat na sobě, na své vlastní politické kultuře a na nějaké přiměřené míře.
Lhát by se nemělo ani tady u pultíku, prostřednictvím paní předsedající, vzkazuju paní místopředsedkyni. Děkuji. (Potlesk z lavic poslanců hnutí ANO 2011.)

