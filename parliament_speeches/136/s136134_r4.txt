File: s136134.htm
Anchor: r4
Date: 36. schůze, 15. dubna 2025
Speaker: Poslanec Jan Bureš

Speech:
Poslanec Jan Bureš: Děkuji. Já bych chtěl reagovat na svoji ctěnou kolegyni Evičku Fialovou. Tam zazněly dvě věci, na které musím reagovat.
Ta první, prosím pěkně, nejedná se o žádný dvojí metr. Právě to, jakým způsobem se k tomu stavěli občané a obce z budoucího - možná budoucího - Národního parku Křivoklátsko nás vedlo k tomu, že jsme připravili několik pozměňovacích návrhů - protože vždycky je penzum lidí, kteří národní park nechtějí, a je zase penzum lidí, kteří ho chtějí. A naším úkolem politiků je pokud možno hledat kompromis. ***
