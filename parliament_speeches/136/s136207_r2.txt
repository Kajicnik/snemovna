File: s136207.htm
Anchor: r2
Date: 36. schůze, 15. dubna 2025
Speaker: Poslanec Robert Králíček

Speech:
Poslanec Robert Králíček: Vážený pane předsedající, no, samozřejmě, že trvám. My jsme na dnešní den svolali mimořádnou schůzi. Dali jste nám ji na 18 hodin. Říkali jste: Kvůli interpelacím. A jak ty interpelace vypadají? Ani jeden ministr nepřijde na ráno na písemnou interpelaci. (Potlesk z řad hnutí ANO 2011.) To je za mě skandální. Já jsem bedlivě poslouchal vaše omluvy, někteří ani nejsou omluveni! To je chování totalitních manýr, nezlobte se na mě. Je to pohrdání opozicí. Vy nás poslední týdny bombardujete tím, jak chcete s námi jednat - "přijďte k nám, buďte konstruktivní" - a toto je realita, toto je výsledek. Trvám na tom, aby tady byl ministr. (Potlesk z řad hnutí ANO 2011.)

