File: s136164.htm
Anchor: r4
Date: 36. schůze, 15. dubna 2025
Speaker: Poslanec Jan Síla

Speech:
Poslanec Jan Síla: Děkuji za slovo. Já jsem chtěl jenom doplnit kolegu Janulíka, vaším prostřednictvím. On se tázal, proč vlastně ta novela prochází nebo proč byla podaná. To je velice jednoduché. Tady jde totiž o komercionalizaci zdravotnictví. Tady jde o to, aby se neustále zvětšoval podíl takzvané nehrazené zdravotní služby z všeobecného veřejného zdravotního pojištění. Tím pádem budeme mít možnost se připojišťovat u komerčních pojišťoven. Ten podíl u komerčních pojišťoven bude čím dál tím větší, až nakonec se zprivatizují zdravotní pojišťovny, protože nebudou nutné. To je jedna věc.
Druhá věc, kterou jsem vám chtěl říct, že to není jenom stomatologie, která už je dneska hrazená. Jsou hrazené také služby typu balneoterapie, a hlavně jsou zdražené, nebo jsou placené a tvoří hlavní část spoluúčasti, i platby za léky. Děkuji.

