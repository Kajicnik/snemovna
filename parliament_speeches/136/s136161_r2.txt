File: s136161.htm
Anchor: r2
Date: 36. schůze, 15. dubna 2025
Speaker: Poslanec Milan Brázdil

Speech:
Poslanec Milan Brázdil: Děkuji za slovo. Já jsem pochopil, co chcete říct, ale nezdá se vám to divné, když vlastně pacientka, v tomto případě tedy žena po porodu, si bude sama říkat, co chce, co jí má kdo hradit? My tady máme takový systém, který, vlastně někdo to musí indikovat. Když chcete - já nevím, máte pocit, že jste nemocná, v tento moment jdete k lékaři a on řekne: Ano, a napíše antibiotika. Ona se nedají koupit tak, že řeknete v lékárně: Chci antibiotika. Někdo to indikuje, má to spoustu ochranných věcí. Žena po porodu si často může myslet, že potřebuje to či ono, a ono je to úplně normální, nic nepotřebuje, a o tom, jestli to potřebuje, rozhoduje někdo. Jako v právních oblastech vám radí právník, v medicíně to dělá někdo, kdo má informace, to je lékař. Jinými slovy to, že si nemůže každá žena říct: To chci, to nechci a já bych chtěla nikoho, tak prostě se jenom dojde k lékaři - vy říkáte, že je problém, aby tam zašla, tak její návštěvní služba, ale dobře, dá se to nějak ošéfovat tak, aby jí to někdo indikoval. A jistě jí nikdo nebude upírat, že by nemohla mít nějakou asistentku.

