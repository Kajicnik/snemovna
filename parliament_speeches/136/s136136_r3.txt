File: s136136.htm
Anchor: r3
Date: 36. schůze, 15. dubna 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, paní místopředsedkyně. Já jsem předstoupila před vás s naprosto korektním návrhem. Naprosto bez jakýchkoliv úmyslů jsem vám navrhla, abyste nám dali prostor se podívat na ty pozměňovací návrhy. Celou řadu z nich nemáte ani odůvodněných. Opakuji, 34 ze 43 jste jich načetli dneska odpoledne. My taky bychom třeba chtěli zareagovat pozměňovacím návrhem. Prostě to je absolutně nekorektní z vaší strany u tak zásadního zákona, proti kterému protestuje takové množství lidí z toho regionu. Řada starostů za mnou byla dokonce až v Brně v poslanecké kanceláři.
No, nemusíte se tvářit významně, pane ministře. (Hovoří k ministru Hladíkovi.) To si myslím, že spíš by vám mělo být za to stydno.
Tak, protože jste to nepochopili, evidentně se neumíte zkoordinovat, mysleli jste si, že tady hrajeme nějakou hru, tak jste tady dávali procedurální návrhy nesmyslné. Přitom nám šlo jenom o tu věc.
Takže já si prostě musím vynutit sama ten čas na to prostudování a beru si pauzu v délce dvou hodin na jednání klubu hnutí ANO. Děkuji.

