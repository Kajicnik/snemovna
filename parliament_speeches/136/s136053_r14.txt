File: s136053.htm
Anchor: r14
Date: 36. schůze, 15. dubna 2025
Speaker: Poslanec Šimon Heller

Speech:
Poslanec Šimon Heller:: Vážené kolegyně, vážení kolegové, budu se snažit být velmi krátký, protože tady vidím smutného ministra životního prostředí, který už se těší na ekologickou újmu a na pyrotechniku. Tak budu se snažit být velmi krátký.
V první řadě reakce na pana předsedajícího, týká se to i trojčat. Pokud máte trojčata, máte nárok dneska na pouze 1,5násobek, pokud máte čtyřčata, úplně stejně, takže i těch se to týká, byť jsou to samozřejmě minimální počty.
No a abych odpověděl na dotaz... Velmi v krátkosti, no přímo to souvisí. Pokud chceme podporovat vědce - věřte tomu, že i mezi vědci je spousta rodičů, kteří mají dvojčata - a pokud chceme k nim být féroví, tak jim musíme dát to, co jim z nároku patří, protože pokud tvrdíte, že vědcům, kterým se narodí dvojčata, mají jedno a půl dítěte doma, nemají. A věřím, že i toto napravujeme. Děkuju.

