File: s136011.htm
Anchor: r6
Date: 36. schůze, 15. dubna 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Děkuji pěkně za kratičké vystřídání v řízení schůze. Já jenom načtu návrh, abychom projednávali v příštím týdnu na středu 23. 4. jako první bod sněmovní tisk 728, je to bod 160, občanský zákoník. Proč? Protože tam jsou navrženy, myslím, poměrně průchozí změny: zjednodušení v oblasti úpravy rozvodů a také zákaz fyzických trestů dětí. Poněvadž je to tady poměrně zablokované, ta třetí čtení se teďka zasekla, tak my bychom rádi, aby alespoň tato věc prošla.
Co se týče těch fyzických trestů dětí, tak je to poměrně značné téma v tom, že jsme jedna z posledních zemí toho západního světa, která se nevyjádřila k tomu - bez sankcí, zdůrazňuju bez sankcí - že to prostě není dobře, že to neprospívá, že to z toho dlouhodobého pohledu nenese dobré ovoce.
Já bych tedy navrhovala, abychom ten tisk 728, což je občanský zákoník - obsahově rozvody a zákaz fyzických trestů dětí - probrali příští týden v rámci bloku třetích čtení ve středu 23. dubna jako první bod. Děkuji. ***
