File: s136268.htm
Anchor: r7
Date: 36. schůze, 15. dubna 2025
Speaker: Poslanec Lubomír Brož

Speech:
Poslanec Lubomír Brož: Děkuji za slovo, paní předsedající. Moje kolegyně, vaším prostřednictvím, paní Válková to řekla tou právnickou řečí. Já to řeknu úplně tak, jak si to myslím, a budu reagovat, vaším prostřednictvím, na paní Richterovou.
Já vás obdivuju. Obdivuju vaši drzost a odvahu sem jít a veřejně tohle tady předčítat. Já jsem v tom zastupitelstvu seděl, když Dozimetr se rozjížděl, seděl jsem tam v opozici. Váš současný předseda Zdeněk Hřib byl primátorem v té době a vy se opovažujete něco tam pouštět na nás z toho? To je ten dvojí metr, o kterém mluví můj kolega Patrik Nacher, vaším prostřednictvím, paní předsedající. Takže urovnejte si to spolu. Tady vůbec nezazněla žádná odpověď na ty otázky, které kladl třeba pan Nacher, které padaly na to, jak je to s vaším názorem na Zdeňka Hřiba a jeho roli v těch kauzách. Vy tady vytáhnete Dozimetr, který propukl - znova to opakuju - za vedení Magistrátu hlavního města Prahy vaším současným předsedou Zdeňkem Hřibem, takže děkuju. (Potlesk z řad poslanců hnutí ANO 2011.)

