File: s136122.htm
Anchor: r2
Date: 36. schůze, 15. dubna 2025
Speaker: Poslanec Milan Brázdil

Speech:
Poslanec Milan Brázdil: Děkuji, pane předsedající, za slovo. Chtěl bych reagovat na předřečníky, tedy i na kolegu, který tady vlastně říká, jak je to nespravedlivé, že ti, co doma si pěstují konopí a potom to dají babičce a tak dále, a že tam je nějaká nerovnost, nespravedlnost. Ale já se chci zeptat, proč vůbec o tom uvažujeme? My v současné době máme naše zdravotnictví zatím na luxusní úrovni. Ano, sem tam chybí léky, ty se dají nahradit anebo se nakonec dovezou, ale tady mi hodně argumentuje, že vlastně přece to není tak hrozné si doma pěstovat nějaké to konopí. Vždyť to je pro tu babičku a z toho není ten distributor, ale tak jestli takhle budeme přistupovat těm věcem, tak potom pěstujme si doma další bylinky, kardiotonika, dělejme jiné věci. To nedává smysl.
Psychiatři jednoznačně mluví o tom, že ne u všech, ale ty larvované psychózy, ono se to dneska dělí trošku jinak, ale tedy ta onemocnění psychiatrická jsou často vlastně odventilována potom, když něco zkusí ten člověk. A já si kladu otázku, co vás, kolegy poslance, kteří jste poslouchali nějaké tady ty lidi, kteří říkají, my tak nechceme být kriminalizováni. No dobře, ale tím dáváme najevo, že to nechceme, že nechce tato republika mít problémy ještě větší, než má s alkoholem. A to je přesně brána k tomu, že oni to začnou takhle pojmout. Však oni nám to dovolili, však to není tak hrozné. Tedy já si kladu otázku proč? Ta odpověď zní: prý jim to pomáhá. Tady máme medicínu. Tady jsou lékaři, mají léky, tam se je třeba obrátit.

