File: s136049.htm
Anchor: r3
Date: 36. schůze, 15. dubna 2025
Speaker: Poslanec Rudolf Salvetr

Speech:
Poslanec Rudolf Salvetr:: Děkuju za slovo. Velmi stručně...
Pane ministře, to si rozumíme v tom. Já chápu, že to je opět vyhláška, naopak z pohledu starosty by to bylo velké usnadnění: od června do září a mám pokoj. Ale jestliže něco funguje a dostatečně to funguje, tak považuji toto za naprosto zbytečné - rozšířit o tuto možnost - a ty důvody jsem tady vysvětloval. Ve chvíli... Ona to není jenom hudební slavnost, ale nebude se (v) pátek, v sobotu dít nic, žádná kulturní akce a někdo si udělá, když to řeknu ošklivě, mejdan v dané vsi a nebude vůbec šance vlastně do té doby, než nastane doba nočního klidu, proti tomu nějakým způsobem zakročit, protože zvedne vyhlášku. Je to obtěžující, čili fakt to nechme na konkrétní věci v konkrétní dny.
To, co jste říkal, to jsem tedy slyšel na druhou stranu rád, že jde zkrátit doba nočního klidu, nikoliv prodloužit, ale toto byl argument, který zazníval od člověka z vašeho ministerstva na výboru pro veřejnou správu, že když se něco prodlouží do půlnoci, lze také prodloužit něco třeba do osmi hodin do rána. To byla ta moje reakce, toto na výboru skutečně zaznělo.

