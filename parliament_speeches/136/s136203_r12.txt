File: s136203.htm
Anchor: r12
Date: 36. schůze, 15. dubna 2025
Speaker: Poslankyně Helena Válková

Speech:
Poslankyně Helena Válková: Děkuju. Já budu jenom stručná v rámci faktické poznámky a taky už je relativně pozdě, zítra jsem přihlášená, budu mít více prostoru. Jenom jsem chtěla upozornit na to, co tady zmínila kolegyně moje, paní poslankyně Margit Balaštíková, vaším prostřednictvím, paní místopředsedkyně, protože náhodou jsem i byla svědkem, jakým způsobem se vyhlašují ta chráněná území alias národní park v Německu, a vím, že to je dlouhodobý proces, kde se od začátku do toho samozřejmě samosprávy, obce zapojují velmi intenzivně a kde rozhodně, až se mně zdá s takovou tou německou důkladností, že to dělají příliš dlouho, příliš systematicky a nikdy ne proti vůli občanů, protože by to skončilo žalobami, které kdyby uspěly, tak jsou tam obrovské náhrady a odškodnění, akže v tomhle směru je to určitě velmi dobrá inspirace. ***
