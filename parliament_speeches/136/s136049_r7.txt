File: s136049.htm
Anchor: r7
Date: 36. schůze, 15. dubna 2025
Speaker: Poslanec Tomáš Dubský

Speech:
Poslanec Tomáš Dubský:: Děkuji, pane předsedající. Já jenom krátce, já bych tady chtěl podotknout, že celou diskusí se vede ta dobrovolnost a to, že se může, že to není nic, co by se nařizovalo. Všechno to musí projít schválením obce a pořád to hlavní slovo tam má obecní zastupitelstvo, jo? Ale ty důvody tady chápu, sám jsem starosta, takže si to umím představit z jedné i z druhé strany. Je to vlastně o tom, jestli my tu pravomoc chceme řešit přímo v tom území, anebo jestli to chceme řešit odsud, jo? Takže takhle to vnímám já, ale tím se nestavím ani na jednu stranu, ani na druhou, ale za mě osobně by ta odpovědnost měla být na samosprávě, měla být na obci, a to tato novela umožňuje, ta to umožňuje. Tak to bylo jedno.
To druhé, to víceméně shrnul už pan ministr, takže já bych jenom chtěl poděkovat, že diskuse je věcná, že se opravdu bavíme k tomu zákonu. Děkuji.

