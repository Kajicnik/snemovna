File: s136180.htm
Anchor: r10
Date: 36. schůze, 15. dubna 2025
Speaker: Poslanec Josef Kott

Speech:
Poslanec Josef Kott: Děkuji pěkně za slovo, pane místopředsedo. Pane ministře, milé kolegyně, vážení kolegové, já jsem si připravil příspěvek k tomuto sněmovnímu tisku ve dvou rovinách. Ta první je, že pro ty, kteří nejsou členem výboru pro životní prostředí, bych si dovolil přečíst dopis, který adresovali tomuto ctěnému výboru předseda a místopředseda Svazku obcí Národního parku České Švýcarsko a předsedkyně Svazu šumavských obcí, a v té druhé části bych si vám dovolil představit svůj pozměňovací návrh k tomuto sněmovnímu tisku.
Takže nejdříve ten dopis, který leccos vysvětluje - a pořád se obracíme k tomu, jestli zřizování nového národního parku je, či není zapotřebí a jestli nastavené parametry, které český řád má, nejsou dostačující a nedokážeme vlastně tímto více pokazit než dát k lepšímu. ***
