File: s136253.htm
Anchor: r10
Date: 36. schůze, 15. dubna 2025
Speaker: Poslanec Jan Hofmann

Speech:
Poslanec Jan Hofmann: Dobrý den, děkuji za slovo, pane předsedající. Já si dovolím, vaším předsednictvím, oslovit pana Fialu, protože mě tady jeho vystoupení absolutně překvapilo. Opět tady říká, že "lžete, vše vyvážíte na Ukrajinu". No, ona to absolutně není pravda samozřejmě. Tak jak říkala paní ministryně, já se jí musím samozřejmě zastat, protože my ty informace na výboru máme. Vy máte svého člena výboru, tak proč se spolu nebavíte o těch věcech?
Vy sem vystoupíte a řeknete nějaké své myšlenky, přitom tady pan Koten jmenoval houfnice Dana, teď mají svou náhradu v podobě houfnic Caesar, ale ty byly koupeny za pana ministra Metnara, ty nebyly koupeny za nás třeba, jo? To není žádná reakce na to, že my bychom vyváželi vše na Ukrajinu a pak teprve řešili, co s tím budeme dělat. Tohle je dlouhodobá věc.
Pak tady mám tanky T-72M4 CZ, že byly vyvezeny na Ukrajinu. To přece není pravda. Ty máme stále, tyto tanky, a ty budeme teprve nahrazovat těmi Leopardy 2A8, ale to bude hudbou budoucnosti. Nebudeme se přece zbavovat věcí, které teďka potřebujeme.
Já bych tedy navrhoval spíš vrátit se k tématu kontroly veřejných financí, protože... Tady pan Koten třeba říkal, že je lépe míti ty matky firem tady v České republice, a ne všechno dovážet ze zahraničí. No, například CSG vlastní továrny ve Spojených státech, zbrojovka... -⁠⁠⁠⁠⁠⁠ předsednictvím, omlouvám se, vaším předsednictvím -⁠⁠⁠⁠⁠⁠ zbrojovka koupila Colt. To je přece firma česká, která působí ve Spojených státech. To je pozitivní zpráva snad, ne? Od těchto firem věci nakupujeme. To je podpora českého průmyslu, jo? Takže díky za slovo. ***
