File: s136232.htm
Anchor: r6
Date: 36. schůze, 15. dubna 2025
Speaker: Poslanec Jakub Michálek

Speech:
Poslanec Jakub Michálek: Děkuji. Já chci jenom připomenout, že moje interpelace se netýkala toho, co jsme udělali, když jsme ještě byli společně ve vládě, nebo co se historicky podařilo, ale toho, co je ještě potřeba vykonat do budoucna, protože ať můžeme mít na historii, jaký chceme pohled, tak do cen bytů se to zatím nepropisuje, ani to nevypadá, že by dramaticky výstavba v budoucnu rostla. Stejně tak když se podíváme třeba na rodičovský příspěvek, který tady byl zmíněn, tak ten rostl výrazně nižším tempem než třeba penze. Takže ty podmínky se výrazně nezlepšují. Já jsem rád za ten návrh, že můžou fondy investovat do bytů. To je věc, kterou jsme domluvili s panem Stanjurou asi před rokem jako Piráti. Ale pokud ještě razantně nezintenzivníme tu naši snahu, tak zkrátka ty ceny bytů budou nadále raketově růst a budou pro mladé nedostupné. Takže kde můžeme ještě přidat?

