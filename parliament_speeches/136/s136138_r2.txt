File: s136138.htm
Anchor: r2
Date: 36. schůze, 15. dubna 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, vážená paní místopředsedkyně. Vážená paní ministryně, páni ministři, kolegyně, kolegové, já opravdu velice v krátkosti, co se týče projednávaného bodu - novela zákona o Vojenské policii, tam základními cíli tohoto tisku novely zákona je zefektivnit činnost Vojenské policie, zajistit skutečně účelné a účinné podmínky pro plnění svěřených úkolů tam, kde je to důvodné, dále upravit tyto podmínky pro shodné případy s jejich normativním řešením v zákoně č. 273/2008 Sb., o Policii České republiky, a současně dílčími změnami zajistit soulad zákona o Vojenské policii s právním řádem a jeho změnami, ke kterým došlo od přijetí zákona o Vojenské policii, respektive od data nabytí účinnosti, což bylo 1. 10. 2013. Návrh zákona se věnuje normativní úpravě oblastí principů, kde dosavadní praxe dlouhodobě pociťuje absenci zákonné úpravy jako překážku pro výkon nezbytných zásadních a logicky předpokládaných činností.
Jenom bych chtěl zmínit, že tento předmětný tisk byl projednán výborem pro obranu a pozměňovací návrhy k tomuto tisku nebyly předloženy. Děkuji vám za pozornost.

