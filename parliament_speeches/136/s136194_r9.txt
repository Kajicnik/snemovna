File: s136194.htm
Anchor: r9
Date: 36. schůze, 15. dubna 2025
Speaker: Poslanec Miroslav Samaš

Speech:
Poslanec Miroslav Samaš: Děkuji za slovo, paní předsedající. Kolegyně, kolegové, tady ta debata je opravdu hodně vášnivá, taková složitá. Nechci o tom moc dlouho mluvit. Já na hranici Národního parku Křivoklát CHKO žiju dvacet pět let. Dvacet let se už řeší, jestli ten park má být, nebo nemá být, a to, co se ale provádí posledních pár let, to je opravdu přes hranu. Současná vláda a vedení kraje se tam chová jako slon v porcelánu namísto toho, aby nějakým způsobem ty lidi ne že přesvědčovaly, ale aby je uklidnily, že vlastně tím parkem se nic nestane, tak to tam úplně polarizovaly. I ty obce, které třeba před nějakými x lety by mohly souhlasit s tím, že na části, to je asi 16 procent toho území, ten park může vzniknout, tak tím, jak s nimi komunikuje současná vláda a vedení kraje, tak opravdu se vlastně postavilo proti tomu a mají vůči tomu averzi.
Já si myslím, že jak tady říkal pan kolega Brabec, kolikrát příroda sama ví, co má dělat, jak se má zachovat, a když vidím, jak to vypadá dneska na Mostecku, na Ústecku, na Litvínovsku, protože tam hodně jezdím, tak tam si skutečně poradila příroda s tím, když se tam ukončila těžba, a myslím si, že za x desítek let už tam prostě nebude pomalu po té činnosti ani vidu, ani slechu. Jak už se kolikrát třeba řeklo - jak by tady bylo krásně na tomhle světě, kdyby tady nebyli lidi, takže za pár desítek tisíc let třeba tady bude opravdu zase krásně. Děkuju.

