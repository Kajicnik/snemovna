File: s136032.htm
Anchor: r12
Date: 36. schůze, 15. dubna 2025
Speaker: Poslanec Milan Brázdil

Speech:
Poslanec Milan Brázdil:: Ano, jsme v podrobné rozpravě, a protože já jsem to zjistil velmi pozdě a nedokázal jsem to odůvodnit a písemně podat, tak tedy ústně: Ten pozměňovací návrh nemá číslo - pro paní stenografku - a je to vlastně pozměňovací návrh, který v tomto zákoně v § 2 za bod 2 přidává bod třetí a to je ta lékárenská pohotovostní služba, která vypadla asi zřejmě nechtěně. Čili jenom ještě jednou: za § 2 za bod 2 přidávám bod třetí, lékárenská pohotovostní služba. Nemá to své číslo.
To odůvodnění je jasné. No, tak protože když máme... My řešíme pohotovostní služby a to jsou lékárenské - ty se zapomněly - lékařské, tedy dospělácké a dětské, a zároveň tedy i stomatologické, čili tam chybí, kdo bude organizovat nebo jak tam bude vlastně. Pohotovost jako už nebude lékárenská? Tak proto ji tam znovu vracím. To je asi tak jednoduché odůvodnění.

