File: s136194.htm
Anchor: r7
Date: 36. schůze, 15. dubna 2025
Speaker: Poslanec Drahoslav Ryba

Speech:
Poslanec Drahoslav Ryba: Děkuji za slovo. Já si dovolím zareagovat na mého ctěného, a opravdu teď to myslím, velmi váženého kolegu Richarda Brabce, prostřednictvím paní předsedající. On mi tak trošku nahrál, protože řekl, že každý národní park v České republice má své dvojče, a jedním z těch dvojčat je například Národní park Bavorský les, tam se shodneme. A teď přečtu kousíček z protipožární ochrany Bavorského lesa: "Národní park Bavorský les využívá kombinací satelitního monitorování, terénního měření a moderních technologií, jako je 5G, k efektivnímu sledování a kontinuální prevenci lesních požárů. Tyto integrované přístupy umožňují včasnou detekci a reakci na potenciální hrozby, čímž přispívají i k ochraně přírodního prostředí parku." Takže v tom se asi taky shodneme. takže když chceme se dívat na to, jak to dělají třeba v Bavorsku, tak se pojďme podívat, i jak se to dělá ve světě v ochraně hasičské. Děkuji.

