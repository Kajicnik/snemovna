File: s136133.htm
Anchor: r6
Date: 36. schůze, 15. dubna 2025
Speaker: Poslankyně Eva Fialová

Speech:
Poslankyně Eva Fialová: Já moc děkuji za slovo. Já se pokusím neopakovat to, co tu zaznělo třeba v prvém čtení, ale některé věci bych i přesto ráda zmínila, protože ten samotný návrh zákona jde v některých částech dobrým směrem. Ale mrzí mě to, že slučuje některé části, které jsou víceméně účelově sloučeny do tohoto znění zákona, a tím jsou naprosto nekonfliktní části, na kterých panuje nějakým způsobem shoda. To se týká hlavně druhové ochrany, a potom část, na které dlouhodobě nepanuje shoda ani tady ve Sněmovně, ale především v oblastech, kterých se změna zákona přímo týká a dotkne, a to je vyhlášení Národního parku Křivoklátsko.
Třetí částí, která vyvolala různé dotazy a připomínky, je ochrana dřevin rostoucích mimo les, po které se nějakým způsobem dlouhodobě volalo. My jsme s ministerstvem o tom vedli nějaké polemiky a za tým Ministerstva životního prostředí musím poděkovat, protože některé věci mi byly vysvětleny, ukázány ekonomické propočty, a k těm nedorozuměním, které jsem se tady ptala v prvním čtení, došlo k nějakému vysvětlení, vyjádření, a budu doufat, že povedou k tomu tíženému (kýženému?) cíli, kterým bude určitě lepší ochrana samotných stromů ve městech. Nicméně pořád vznáším, pane ministře, tu obavu, to, co jsem tady mluvila o prvním čtení, že v případě budování nebo opravy kanalizace bude docházet v jistých případech i ke kácení dřevin a stromořadí, protože havarijní stav bude přednostní a nebude se platit za nákladnější technologie, které už jsou v dnešní době známé, ale bohužel se nepoužívají a opět stromy půjdou stranou a bohužel nám znovu nevznikne u těch silnic v těch městech nová třeba i výsadba, protože to nebude dovolovat ochranné pásmo buď kanalizací, nebo elektřiny, nebo něčeho jiného.
Samotná druhová ochrana se zabývá změnami zejména na úseku zvláště druhové ochrany, zaměřuje se na posílení ochrany druhů rostlin a živočichů, především zvýšení ochrany jejich biotopů a populací. ***
