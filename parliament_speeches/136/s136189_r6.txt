File: s136189.htm
Anchor: r6
Date: 36. schůze, 15. dubna 2025
Speaker: Poslanec Radek Koten

Speech:
Poslanec Radek Koten: Děkuji za slovo. Já jsem ještě nestačil tedy zareagovat na všechny ty věci. Tam v podstatě, když se podíváme například na Vysočinu, což je také Chráněná krajinná oblast Žďárské vrchy, tak my se tady potácíme mezi několika ohni. To znamená, z Evropské unie tady máme za úkol postavit větrníky. Mě by tedy zajímalo, jestli Ministerstvo životního prostředí bude vytvářet takzvané akcelerační zóny v těchto parcích národních, protože v případě, kdyby se to stalo na Vysočině, tak ta chráněná krajinná oblast, tam by ty větrníky úplně změnily krajinný ráz.
A co se týká Křivoklátska, nevím, jestli to je zrovna právě tato akcelerační zóna, kde by bylo vhodné stavět větrníky, ale já mám takový pocit, že to nemá opravdu s ochranou krajiny nebo krajinného rázu vůbec nic společného, ale že se tady snažíme splnit nějaké nesmyslné - nesmyslné v podstatě - požadavky Evropské unie, Evropské komise, a alespoň tedy když už nic, tak z toho bude nějaký kšeft pro pár vyvolených.
Ale já bych se tady skutečně vrátil k tomu, že ty lesy je potřebné obnovit po celé České republice, jak jsou zdevastovány kůrovcem. Bude to běh na poměrně dlouhou trať, ale právě Křivoklátsko, kdyby mělo zase být nějakým zdrojem kůrovce - vždyť jsme to viděli v Českém Švýcarsku v těch požárech, jaké tam vzplanuly, že to nebylo možné ani uhasit. Je to opravdu velké nebezpečí z požárního hlediska a já bych se tomu skutečně velmi rád vyhnul, a předpokládám, že i obyvatelé těch obcí dotčených, kterých se to týká, že by najednou žili v národním parku, měli nějaké stavební uzávěry a tak dále. Takže samozřejmě chápu, že s tím také nesouhlasí, a myslím si, že bychom si neměli zadělávat na další problém à la Bursík. Děkuju.

