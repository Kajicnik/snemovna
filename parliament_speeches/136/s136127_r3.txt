File: s136127.htm
Anchor: r3
Date: 36. schůze, 15. dubna 2025
Speaker: Poslankyně Taťána Malá

Speech:
Poslankyně Taťána Malá: Děkuji za slovo, pane předsedající. Já se prostřednictvím vás obrátím také na pana kolegu Michálka. Já sem nechodím často a nechodím, myslím si, zbytečně. Ale myslím si, že dělat si píár tím, že tady budete lhát, fakt není úplně namístě.
Co se týká podávání pozměňovacích návrhů, konkrétně na ústavně-právním výboru, tak jsem tady druhé volební období a vždycky jsme ho podávali e-mailem přes paní tajemnici, přesně proto, aby nevznikaly duplicity. To, že to jiné výbory mají jinak, je možná fakt, ale to, že normálně odesíláme pozměňováky emailem bez toho, aniž bychom je nahrávali do systému, je taky pravda. Na ústavně-právním výboru, o kterém tady mluvíte, jsem byla taky a novinářům se jen řeklo, že dětský certifikát je doprojednán a kdo chce, může zůstat, a kdo nechce, může odejít. Jako proč to děláte tady? Jako teď si z toho nastříháte video a dáte to na sítě, nebo? Fakt tomu nerozumím.

