File: s136194.htm
Anchor: r3
Date: 36. schůze, 15. dubna 2025
Speaker: Poslankyně Eva Fialová

Speech:
Poslankyně Eva Fialová: Moc děkuju za slovo. Já jsem se přihlásila na reakci na pana kolegu Kučeru, prostřednictvím vás, paní předsedající, já vám vlastně jdu poděkovat za vaši faktickou, my se ve spoustě věcí shodneme. To byla tak hezká faktická a vy jste tady volal po nějakém řešení, tak my ho pro vás máme: opravdu to měly být dvě novely. Já tu část, která je pozitivní, jsem tu pozitivně kvitovala, komentovala, možná i děkovala ministerstvu za některá vysvětlení, kde byly nejasnosti.
Protože chcete hledat, pane kolego, prostřednictvím pane předsedající, řešení, tak ho máme. Pojďme schválit celý zákon, pojďte schválit pozměňovací návrh můj a mých kolegů, kde vyjímáme Křivoklátsko, neschvalte všechny ostatní pozměňovací návrhy kolegů z ODS a máme jasno, a druhová ochrana a všechny ty pozitivní věci, které jsou tam dány, včetně kácení stromů mimo les, může být schválená a máme tady naprostou shodu napříč politickým spektrem. Pojďme to vyřešit tímto způsobem. Já vám dávám jednoduché řešení a budeme spokojeni úplně všichni.

