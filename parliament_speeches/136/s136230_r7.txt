File: s136230.htm
Anchor: r7
Date: 36. schůze, 15. dubna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Ono je to... Servis, to není tak složité. Servis budou dělat samozřejmě české firmy plus Korejci. Tak to prostě je, v tom není žádná věda. S tou cenou obnovitelných zdrojů to tak, jak vy říkáte, není. Cena energie z obnovitelných zdrojů je nízká. Není pravda, že je vysoká, akorát je nízká tehdy, když ta elektřina z obnovitelných zdrojů je, a to jak víme, není vždycky. To je ten problém, který má mimo jiné Česká republika. My prostě i s ohledem na geografické podmínky, nemáme takové větrné pláně, na kterých bychom mohli mít dost energie z větru. Nemáme prudké řeky z hor, kde bychom mohli mít dost energie z vody. Nemáme bohužel ani tolik dnů slunečního svitu, jako mají jižní státy, které dokáží pokrýt mnohem větší část své spotřeby právě z obnovitelných zdrojů. Když svítí, fouká, tak je prostě ta energie relativně levná, hodně levná. Problém je, že jsou okamžiky, kdy se tohle neděje a ta cena je potom někde úplně jinde.
No a my nemáme jinou možnost - řekne vám to každý expert, který je opravdu nezávislý - než vedle těch obnovitelných zdrojů postavit právě jádro. ***
