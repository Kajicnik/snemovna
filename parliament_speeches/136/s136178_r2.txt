File: s136178.htm
Anchor: r2
Date: 36. schůze, 15. dubna 2025
Speaker: Poslankyně Eva Fialová

Speech:
Poslankyně Eva Fialová: Děkuji za slovo. Já jsem za tu pauzu, která byla včera dána, velice ráda. Já jsem stihla vaše pozměňovací návrhy všechny přečíst. Jsem přihlášena znovu opět do rozpravy, abych je mohla okomentovat, protože ve dvou minutách na vaše konkrétní dotazy se nedostanu, abych byla schopna říct, co konkrétně nám tam vadí - za dvě minuty to opravdu nezvládnu - a co může ohrozit případně národní parky. Nejedná se jenom o vaše pozměňovací návrhy, ale jsou to i pozměňovací návrhy, které tam předložil pan Bendl, a ty jsou možná ještě o to dramatičtější a drsnější v některých věcech. A když počkáte na mé vystoupení, tak vám to velice ráda řeknu, protože opravdu ve dvou minutách se nedá shrnout všechno, co je navrženo a jak konkrétně to může ohrozit. A není to opravdu tím, že nechceme Křivoklátsko. My jsme to hlásali, říkali dopředu, že budeme připravovat ty pozměňovací návrhy na vyjmutí, mohla k němu dojít nějaká diskuse s nějakým klasickým demokratickým hlasováním. Ale vašimi pozměňovacími návrhy se bortí nějakým způsobem současný systém, který v národních parcích funguje, a při schvalování zásadních dokumentů, zonace nebo pouštění veřejnosti do rozhodovacích zásadních dokumentů a tak dále, to pak může zásadně ovlivnit některé příklady na zacházení s krajinou a s víceméně chráněnými územími, která můžou ohrozit do budoucna. To je za mě, já vám ten pohled řeknu ve svém následujícím vystoupení. Děkuju.

