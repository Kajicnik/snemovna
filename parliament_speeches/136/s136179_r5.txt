File: s136179.htm
Anchor: r5
Date: 36. schůze, 15. dubna 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji. Já bych chtěla kolegovi Burešovi, vaším prostřednictvím, pane předsedající, říct, že já jsem ho poslouchala. Já jsem neřekla, že jste se k tomu přihlásil. Já jsem řekla, že je tam vaše jméno. Je to návrh vložený do systému. Nevím, jestli už se pan Bendl přihlásil nebo se někdo přihlásil, ale je tam vaše jméno. Předpokládám, že když tam někdo ten návrh vkládal, že jste byl s tím seznámen, že tam to vaše jméno je. Vy jste tady říkal: No, měli jste dost času, chtěli jste čas na přečtení. Ano, já jsem vám chtěla dokladovat, že jsme si to skutečně četli, a i to, že jsem vás poslouchala, že jste se k tomu dneska nepřihlásil. Ale já v této chvíli nevím, protože ještě neskončila obecná ani podrobná rozprava, jestli se k tomuto pozměňovacímu návrhu někdo přihlásí či nikoliv. Ale uvedla jsem vám: Ano, my čteme vaše pozměňovací návrhy, a ano, divíme se, jak jsou zpracovány. To je vše. Neřekla jsem, že jste se k tomu přihlásil. To já jsem bedlivě poslouchala, jestli se k takovéto věci skutečně někdo přihlásí.

