File: s136254.htm
Anchor: r10
Date: 36. schůze, 15. dubna 2025
Speaker: Poslanec Radim Fiala

Speech:
Poslanec Radim Fiala: Děkuji. Vážené kolegyně, kolegové, já chci ještě reagovat tady na pana kolegu Žáčka, který naprosto precizně zná koncepci SPD, vojenskou koncepci SPD, pořád ji opakuje. Musím říct, že to... Musím se proti tomu ohradit a říct, že to není žádná pravda. To, co říká tady, říká to v televizi a vůbec, že by Česká republika chtěla spoléhat jenom sama na sebe a že by ji to stálo 10 procent HDP, protože by to jinak nešlo.
Ale na druhou stranu musím říct, že v těžkých situacích... že jsou smlouvy a pak jsou zájmy, a pokud jdou smlouvy v souladu se zájmy, tak je všechno v pořádku. Ale pokud ne, tak to je prostě problém. V té situaci najdete jedinou pomocnou ruku na konci své paže, a proto se k tomu takhle stavíme. To je jedna věc, je odborná, kterou tady říkal ještě jiný kolega, a ta odborná věc je opravdu věc, kterou bychom měli nechat odborníkům.
Druhá věc je ale ekonomická a to je věc, o které tady také musíme diskutovat. To jsou ta dvě, tři, pět procent HDP, protože to samozřejmě za nás nikdo nevyřeší, to musí vyřešit Sněmovna a to musíme vyřešit tady, protože to samozřejmě bude mít vliv na budoucnost nejenom nás, ale dalších generací v České republice. Děkuji.

