File: s136231.htm
Anchor: r2
Date: 36. schůze, 15. dubna 2025
Speaker: Poslanec Marek Novák

Speech:
Poslanec Marek Novák: Děkuji. Děkuji za slovo.
Pane premiére, já bohužel musím vznést dotaz na vás na základě vystoupení vašeho ministra financí pana Stanjury z minulého týdne, kdy tady osočil poslance opozice naprosto zbytečně. My jsme v roce 2022 upozorňovali na možné dopady nezvládnuté krize. Konkrétně já jsem upozorňoval na to, že firmy mohou začít propouštět. Nicméně vzhledem k tomu, co se stalo, jaké máme statistiky - jen za loňský rok ukončilo výrobu 158 firem, propustily 17 000 lidí - tak i přesto pan Stanjura vystoupil a osočil nás ze strašení. Ne, žádné strašení to nebylo. Každopádně nejspíš mu nefunguje kalkulačka nebo nevím, z jakých čerpá zdrojů, a proto jsem nucený se obrátit na vás, pane premiére. Co s touto situací míníte dělat? Jak míníte pomoci firmám? Jak míníte udržet zaměstnanost? Jak míníte udržet ekonomiku? Děkuju.

