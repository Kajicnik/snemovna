File: s136178.htm
Anchor: r10
Date: 36. schůze, 15. dubna 2025
Speaker: Poslanec Vladimír Balaš

Speech:
Poslanec Vladimír Balaš: Děkuji, pane předsedající. Já bych se vaším prostřednictvím rád obrátil na pana Bureše. Nějak jsem trochu nepochopil to přenesení rozhodovací pravomoci na zastupitelstva obcí nebo na obce, jestli tam je, protože mně to nedává smysl, protože správa těch národních parků by měla být odborná, měl by to dělat někdo, kdo má kvalifikaci. Samozřejmě rozumím tomu, že i obce mají legitimní zájmy na tom, nějakým způsobem spolupracovat. V případě, že se jich to negativně dotýká, tak by ta újma měla být nějakým způsobem kompenzována. Ale svěřit rozhodování o odborných záležitostech někam jinam, nebo spolurozhodování, si nemyslím, že je úplně cesta správným směrem. Děkuji.

