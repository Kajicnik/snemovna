File: s136051.htm
Anchor: r4
Date: 36. schůze, 15. dubna 2025
Speaker: Poslanec Pavel Svoboda

Speech:
Poslanec Pavel Svoboda:: Děkuju za slovo, pane předsedající. Já bych si dovolil jenom stručně zareagovat a potvrdit slova pana kolegy Vondráka, s kterým jsme připravovali pozměňovací návrh týkající se definice výzkumného pracovníka.
Potom tam máme dva a i další pozměňovací návrhy, které úspěšně prošly výborem a je na nich, myslím, relativně velká shoda a jsou velmi přínosné. Týkají se například Technologické agentury České republiky.
Potom mi dovolte zmínit už jenom stručně dvě věci, za které jsem moc rád, že v tomto zákoně jsou a že nám pomohou. Zákon umožňuje přijímat návrhy projektů průběžně, také je průběžně hodnotit - to považuju za naprosto klíčové - a potom bude možné dotace financovat zpětně, a to již vzniklé náklady.
Děkuju za to, že tenhle zákon máme. Věřím, že ho úspěšně dotáhneme do třetího čtení. Děkuju za pozornost.

