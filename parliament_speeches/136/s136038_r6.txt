File: s136038.htm
Anchor: r6
Date: 36. schůze, 15. dubna 2025
Speaker: Poslanec Jakub Michálek

Speech:
Poslanec Jakub Michálek:: Děkuji za slovo, vážená paní předsedkyně. Vážené kolegyně, vážení kolegové, já se musím přiznat, že patřím k těm, kteří úplně nepochopili, proč se vypouští možnost obcí - zejména hlavního města Prahy - z toho zákona regulovat Airbnb na svém území, aby efektivně mohly stanovit nějaké základní podmínky. Já jsem naopak zastáncem toho, aby to zmocnění bylo ještě širší. Byť ten návrh pana kolegy Munzara mi přijde, že směřuje správným směrem, já jsem taky zastáncem toho, aby byla větší anonymizace těch dat, a součástí toho původního projektu bylo, že vznikne analýza soukromí, analýza dopadu na soukromí - a nejsem si jist, jestli taková analýza skutečně vznikla a k jakým dospěla závěrům - tak bych chtěl poprosit pana ministra, jestli k tomu má nějakou informaci pro nás, jestli ta analýza vznikla a jestli doporučuje nějaké osekání z hlediska soukromí.
Druhá věc, kterou bych rád reagoval na pana kolegu Munzara, že ten návrh upravit osobní údaje, které se ukládají do systému, to je dobrá myšlenka, ale vlastně v té podobě, ve které byla předložena, tak se domnívám - a případně mě opravte, možná to čtu špatně - že bychom se dostali do situace, že budeme mít jak ty papírové knihy na těch ubytovacích zařízeních, tak vedle toho budeme mít další informační systém, do kterého to budou ti lidé opisovat znovu, takže v podstatě se akorát navýší byrokracie, aniž by se cokoliv ušetřilo těm poskytovatelům ubytování. Ta původní myšlenka byla přece to zjednodušit a teď se to akorát dvakrát zesložití a bude tam byrokracie navíc.

