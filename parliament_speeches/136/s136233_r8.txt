File: s136233.htm
Anchor: r8
Date: 36. schůze, 15. dubna 2025
Speaker: Předseda vlády ČR Petr Fiala

Speech:
Předseda vlády ČR Petr Fiala: Paní poslankyně, tak přece mě nemůžete takhle dezinterpretovat. Já jsem se docela vstřícně pokusil - a vidím, že to je zbytečné, za dobrotu na žebrotu - vstřícně jsem se pokusil vysvětlit, jak to s těmi interpelacemi je. Já sám jsem jejich stoupencem velkým a snažím se tu být vždycky, řada mých kolegů také, ale někdy je opravdu obtížné si ty věci naplánovat tak, když ani nevíte, co se v té Poslanecké sněmovně bude odehrávat. O tom, že kladete nějaké nepříjemné otázky, na které nechceme odpovídat, z mé strany nepadlo ani slovo. Já odpovídám - a moji kolegové taky - na všechno, nebráníme se žádné debatě a určitě ten důvod, proč se někdy ty interpelace úplně nepovedou, nespočívá v tom, že by se někdo vyhýbal nějaké odpovědi nebo mu byla nějaká otázka nepříjemná. To mně opravdu, vážená paní poslankyně, nepodsouvejte, protože to mně opravdu podsouvat ani nemůžete. ***
