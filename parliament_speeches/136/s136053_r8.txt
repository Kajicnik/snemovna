File: s136053.htm
Anchor: r8
Date: 36. schůze, 15. dubna 2025
Speaker: Poslanec Šimon Heller

Speech:
Poslanec Šimon Heller:: Děkuji za slovo, dovolím si dvě reakce. První reakce na pana kolegu - a teď vypadlo jméno, moc se omlouvám (Nápověda ze sálu.) - Dlouhého, děkuju, na kolegu Dlouhého, prostřednictvím pana předsedajícího. No, je to jednoduché. Musíme se rozhodnout, jestli budeme dělat politiku prorodinnou, nebo protirodinnou. Já chápu, že když dvojčata nemáte, že nevíte, jaký je to náklad, že nechápete, že je tam... že všechno kupujete dvakrát, nejenom že nemůžete dědit ty věci, ale že při těch dvojčatech ten náklad je daleko větší než dvojnásobek. Ale chápu to a odpouštím vám, pane poslanče Dlouhý, skrze prostřednictvím pana předsedajícího, protože nemáte dvojčata a tu zkušenost nemáte.
Reakce na moji předřečnici: Já vám slibuji, že do ekologické újmy to nenavrhnu. Jsem přesvědčen, že to přílepkem není, tak jak to nazýváte, že to přímo souvisí s tímto zákonem. Děkuji. (Pobavení v sále.)

