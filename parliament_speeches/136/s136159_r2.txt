File: s136159.htm
Anchor: r2
Date: 36. schůze, 15. dubna 2025
Speaker: Poslanec Milan Brázdil

Speech:
Poslanec Milan Brázdil: Děkuji. Děkuji za slovo. Možná kdyby teď někdo seděl u televize a poslouchal to, tak si řekne: Jejda, a to jako já si nebudu moct už teď zaplatit za pokoj sám pro sebe, za jiné jídlo, za barevnou televizi? To ne, prosím. Jenom abyste si uvědomili, tady se jedná o péči, tedy něco, co by mělo být vždy nabídnuto každému z nás, to nejlepší. Ale ty hotelové věci, ty hotelové služby, ty samozřejmě, pokud na to máte a chcete mít jinou stravu, chcete mít pokoj sám bez dalšího pacienta, tam tohleto se toho netýká.

