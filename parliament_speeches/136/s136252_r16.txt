File: s136252.htm
Anchor: r16
Date: 36. schůze, 15. dubna 2025
Speaker: Poslanec Radek Koten

Speech:
Poslanec Radek Koten: Tak děkuji za slovo. Samozřejmě já jsem neměl absolutně v úmyslu tady rozproudit takovouto debatu.
Nicméně co se týká našich houfnic Dana, popřípadě Vampýr, tak těch se tam vyvezlo poměrně dost, samozřejmě včetně munice do těchto kanonů. Co se týká modernizovaných tanků T-72, ty se tam vyvezly také.
Takže jak bych to řekl? No, pravděpodobně pokud bychom chtěli doplnit munici a střelivo v našich armádních skladech... Zachytil jsem tuto informaci například včera, co se týká německého Ministerstva obrany a dalších evropských států. Vzhledem k tomu, že spousta těch věcí, které tady ležely ve skladech, se vyvezly a to střelivo a munice, které jsou momentálně dostupné v evropských skladech, tak by podle německého Ministerstva obrany stačilo na dva až na tři dny nějakého horkého konfliktu. Tím samozřejmě nechci tady dezinformovat občany v České republice, protože předpokládám, že informace třeba od prezidenta Asociace českého obranného a bezpečnostního průmyslu... Pokud by celá Evropa chtěla doplnit střelivo a munici, tak by to trvalo zhruba pět let, takže tolik zhruba asi k tomu.
Ale nemá to být provokace. Jenom říkám, že Armáda České republiky potřebuje doplnit ty zbraňové systémy, které jsou potřeba, a budovat ji tak, aby ta koncepce armády České republiky byla dodržena. Děkuji.

