File: s136197.htm
Anchor: r6
Date: 36. schůze, 15. dubna 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, paní místopředsedkyně. Já určitě nemám ambici se vyjadřovat k těmto vysoce odborným věcem, které jdou mimo moji odbornost, to by mně moje vnitřní pokora nedovolila, ale sedím tady už několik hodin a pan ministr ještě nic neřekl. Tolik tu zaznělo závažných věcných připomínek mých kolegů, ať už Richard Brabec, ať už Berenika Peštová, Eva Fialová a další, já jsem teď určitě zapomněla na spoustu dalších. Tam nebylo nic obstrukčního, to bylo naprosto věcné, a já když je poslouchám, tyto naše odborníky, tak si vlastně uvědomuju, že to je ještě větší paskvil, než jsem si vůbec mohla myslet.
Takže, pane ministře, já vás zdvořile prosím, abyste vystoupil a reagoval, abyste odpovídal na dotazy mých ctěných kolegů, které jsou jasné, věcné. Navíc vám mohu říct, že nás poslouchají občané z té lokality, protože mi od včerejška píší zástupci petentů, starostky, jsou se mnou v podstatě on-line ve spojení a sledují, co se tady děje. Velice je to zajímá a určitě by je zajímala vaše reakce. Tak já vás prosím, abyste vystoupil. Děkuju. (Potlesk poslanců hnutí ANO 2011.) ***
