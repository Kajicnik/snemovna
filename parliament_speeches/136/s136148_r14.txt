File: s136148.htm
Anchor: r14
Date: 36. schůze, 15. dubna 2025
Speaker: Poslanec Josef Kott

Speech:
Poslanec Josef Kott: Děkuju za slovo, paní předsedkyně. Já se skutečně vrátím k problematice, kterou jsme zde měli řešit a která se trošku vymkla. Já jsem chtěl jenom požádat vzhledem k tomu, že ta novela o lesích byla skutečně vydiskutována, a vzhledem k tomu, že nejsou dostatečné finanční prostředky na to, aby docházelo k obnově lesa jako takového, jestli by bylo možné znova se podívat na vyhlášku ohledně sazenic do lesů s tím, že okolní země mají možnost využívat víceleté sazenice na to, aby měly možnost, i vlastně čeští vlastníci, tuto záležitost řešit. Vzhledem k tomu, že sazenice jsou vyrobené, a proto, že se snížil zájem jak ze strany malých vlastníků, tak i ze strany Lesů České republiky o tyto sazenice, tak zde by bylo možné udělat revizi vyhlášky a umožnit vlastně těm, kteří ty sazenice vyrobili, aby je nemuseli likvidovat, ale aby je smysluplně mohli těm vlastníkům prodat a ty je mohli dále využít při obnově lesa. To jenom jsem chtěl požádat pana ministra, zda by bylo možné se na toto podívat. Děkuju za pozornost. ***
