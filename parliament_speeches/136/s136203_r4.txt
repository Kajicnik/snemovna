File: s136203.htm
Anchor: r4
Date: 36. schůze, 15. dubna 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, paní místopředsedkyně. Já budu teď mluvčí, stanu se teď mluvčí jedné z těch paní starostek, která mně dala svolení - neptala jsem se, jestli ji mám jmenovat, tak ji jmenovat nebudu, ale čtu z její zprávy, a budu číst prostě, co mi napsala, jak mi to psala - tak to tady budu číst, protože skutečně je z toho jurodivá, co slyší. Tak cituji: (Čte z mobilu.) "Podle něj" - myslí pana ministra, podle pana ministra - "je moc výkonná a zákonodárná nad mocí soudní, a může tedy vše, když to má v programovém prohlášení? Národní park Křivoklátsko nenaplňuje definici § 15, kde se nehovoří o potenciálu území, ale stávajícím stavu, nejsou zde uvedeny biotopy, kterými argumentují, ale ekosystémy, zcela jiné pojmy obsahově. Pokud vyhlásí národní park, aniž by to naplňovalo definici § 15, jaká je právní jistota občanů České republiky stran dodržování zákonů? A máme dvě živé žaloby" - pokračuji dál z citace paní starostky - "Karlova Ves a Skryje, kde se přihlásilo nově 206 osob zúčastněných nařízení z důvodu ústavně zaručeného práva na příznivé životní prostředí, které by vyhlášením národního parku bylo ohroženo. A není to jen odpor dvou starostek, ale celého Svazku obcí Křivoklátska, což je 29 obcí z potenciálně zasaženého území. A osobní vzkaz paní starostky: A pane ministře, takže vy nepůvodní dřeviny vykácíte? Co tam zbude, když vykácíte většinu plánovaného parku národního? Holina?"

