File: s136127.htm
Anchor: r9
Date: 36. schůze, 15. dubna 2025
Speaker: Poslanec Radek Vondráček

Speech:
Poslanec Radek Vondráček: Ještě stručně. Pan Michálek už začal mluvit o něčem úplně jiném. Nejenom, že netrefil hrob, netrefil už ani hřbitov. Já navrhuji řešení, nějaké smírné. Já už nebudu mluvit o tom, že zrovna pan kolega Michálek by neměl mluvit o překvapování a podávání návrhu na poslední chvíli, protože není to tak dávno, co přílepek zrušil Ústavní soud poté, co ho předložil dvě minuty před skončením druhého čtení, na rozdíl od jeho návrhu můj návrh je k věci, patřil k zákonu a byl předložen řádně ve druhém čtení.
Já na druhou stranu přiznám, že jsem to podcenil, měl jsem ten návrh lépe odůvodnit a chyběla veřejná debata, která měla být předem, a půjdeme od toho, nebo se tu zacyklíme do rána. Děkuji za pozornost.

