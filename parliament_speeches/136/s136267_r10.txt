File: s136267.htm
Anchor: r10
Date: 36. schůze, 15. dubna 2025
Speaker: Poslanec Radek Vondráček

Speech:
Poslanec Radek Vondráček: Vážený pane poslanče Michálku, prostřednictvím paní předsedající, volební kampaň má být vedena čestně a poctivě. Já to podepisuju, já v to hluboce věřím a za dvanáct let jsem, doufám, nikdy se nedopustil urážlivé nebo lživé kampaně.
Myslím si, že žádný politický subjekt v tomto sále nemá větší zkušenosti se lživou nebo urážlivou kampaní, než je hnutí ANO. (Potlesk z levé strany sálu.) Vzpomeňme si jenom na billboardy s Putinem, vzpomeňme si na kampaň Rusko, pro tebe všecko. I ve světle těchto lživých, negativních kampaní stejně trváme na tom, že nápad, aby volnou soutěž politických stran nějakým způsobem narušoval, reguloval, ovlivňoval nějaký úřad a úředník, který dojde k nějakému subjektivnímu závěru a bude ukládat pokutu až do dvou milionů korun, tak tento nápad je projevem totalitního myšlení, které si velmi osvojila Pirátská strana v rámci své progresivistické zeleno-rudé ideologie. Proti vám právě půjdeme do voleb. (Potlesk.)

