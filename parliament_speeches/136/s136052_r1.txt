File: s136052.htm
Anchor: r1
Date: 36. schůze, 15. dubna 2025
Speaker: Poslanec Šimon Heller

Speech:
Poslanec Šimon Heller:: Já se důrazně ohrazuji k tomu, že by se jednalo o konec volebního období. Ostatně víte, že já dvojčata mám a že o narovnání práv dvojčat, nikoliv pouze v této záležitosti, bojuju dlouhodobě. Souvislost s tímto zákonem já zjevně vidím a vy sám se budete, prostřednictvím pana předsedajícího, muset rozhodnout, zda to podpoříte, či nikoliv, zda vám jde o narovnání této konkrétní věci. Legislativní proces mi dovoluje tento návrh načíst jakožto zvolenému poslanci. Já tak činím a vy se rozhodněte. Jestli jsem dobře zaslechl, já si teď nejsem úplně jist, ale jestli jsem dobře zaslechl, tak vy jste říkal, prostřednictvím pana předsedajícího, že ten návrh považujete principiálně za dobrý, takže já očekávám, že ho podpoříte, protože dobré věci se v principu mají podporovat. Děkuji.

