File: s136194.htm
Anchor: r5
Date: 36. schůze, 15. dubna 2025
Speaker: Poslanec Michal Kučera

Speech:
Poslanec Michal Kučera: V jednoduchých řešeních je vždy zakopán nějaký ďábel či čert, ale možná, že v tomto případě to je ještě na debatu. Já jsem se ještě chtěl vyjádřit pár slovy k tomu národnímu parku jako k takovému. Já jsem tu minulou faktickou poznámku ukončil tím, že my jsme si tu debatu užili na Šumavě a tam tehdejší ministr Brabec vystupoval tedy velmi řeknu asertivně, co se týká debaty se zástupci regionu. Tady byla situace nesrovnatelně dramatičtější z tohoto pohledu, kdy jsme tady před Sněmovnou měli skutečně demonstrace, chodily nám tady tisíce mailů, to jsme nezažili v tomto volebním období. Myslím, že něco takového jsme nezažili, co nám chodilo kvůli Šumavě, a tehdy se to podařilo vyřešit.
Několik poznámek: ti lidi nebo ta obava o ten overturismus, ten skutečně nenastane tím, že vznikne národní park. To nastalo už skutečně dříve, nastalo to za covidu a nastalo to kvůli aplikacím, které nás dneska vodí na místa, kam se běžný turista nebo běžný řeknu návštěvník lesa nikdy nedostal, takže to jim skutečně otvírá místa, která kdysi znali jenom ti znalí.
Já bych možná upřesnil rozlohu těch národních parků, a možná jenom pro informaci: národní parky tvoří 1,5 procenta z celé rozlohy území České republiky, což je zhruba velikost města Jihlava - jenom pro takovou představu, takže jedna Jihlava v celé České republice, to jsou naše národní parky. A pokud něco platilo v debatě o starosty Šumavy, jeden z argumentů bylo to, že zastavěné části dvou území obce (Předsedající: Čas.) by nebyly součástí národního parku.

