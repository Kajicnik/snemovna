File: s136233.htm
Anchor: r6
Date: 36. schůze, 15. dubna 2025
Speaker: Poslankyně Iveta Štefanová

Speech:
Poslankyně Iveta Štefanová: Děkuji. No, pane premiére, vy tedy říkáte, že ministři nechodí na interpelace proto, že tady chudáci jsou dlouhé hodiny a neví, kdy který bod bude a nebude a vlastně ani neví, na co se vás budeme ptát, a posléze se vám nelíbí to, na co se vás ptáme, a tak není z vaší strany ochota, ale vlastně za to může opozice. No, zajímavé je, když se projednává bod jako navyšování platů politikům, tak tady všichni ministři byli přítomní - ti, co jsou zároveň poslanci - aby si to mohli odhlasovat, aby si řádně ty platy navýšili za tu svoji práci. Když se jednalo o navyšování poplatků za Českou televizi, tak jste tady taky všichni byli přítomní. To zase najednou nebylo nic jiného, důležitějšího. Když se jednalo o vydávání Tomia Okamury k trestnímu stíhání za jeho politický názor, tak jste tady taky všichni byli. To jsou holt ty vaše priority, ne odpovědnost Sněmovně.

