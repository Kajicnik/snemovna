File: s136208.htm
Anchor: r1
Date: 36. schůze, 15. dubna 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka: Je 9.26 hodin, v tuto chvíli je ukončeno přerušení této schůze. Já vidím, že dorazil pan ministr Marek Ženíšek, tím pádem můžeme pokračovat v písemných interpelacích.
Začneme písemnou interpelací Martina Kolovratníka na paní ministryni obrany Janu Černochovou. Ministryně obrany Jana Černochová odpověděla na interpelaci poslance Martina Kolovratníka ve věci ukvapených závěrů raketového zásahu na území Polské republiky. Interpelace se spolu s odpovědí předkládá jako sněmovní tisk591. Projednávání této odpovědi bylo přerušeno opakovaně, naposledy dne 6. března 2025, a to do přítomnosti ministryně obrany. Paní ministryně obrany je omluvena, není v tuto chvíli přítomna, podmínka nadále trvá, proto se o interpelaci jednat nebude.
Ministryně obrany Jana Černochová také odpověděla na interpelaci poslance Martina Kolovratníka ve věci poškození české zahraniční politiky ukvapenými vyjádřeními. Interpelace se spolu s odpovědí předkládá jako sněmovní tisk620. Projednávání této odpovědi bylo přerušeno opakovaně, naposledy 6. března 2025 do přítomnosti ministryně obrany. Paní ministryně obrany Jana Černochová je omluvena, není přítomna, tato podmínka nadále trvá, proto se o interpelaci jednat nebude.
Předseda vlády Petr Fiala odpověděl na interpelaci poslankyně Aleny Schillerové ve věci hospodářské stagnace. Interpelace se spolu s odpovědí předkládá jako sněmovní tisk677. Projednávání této odpovědi bylo přerušeno opakovaně, naposledy dne 6. března 2025. Rozprava byla ukončena, v rozpravě ale poslankyně Alena Schillerová navrhla nesouhlasné stanovisko k této odpovědi. Poslanecká sněmovna nebyla usnášeníschopná, proto o tomto návrhu rozhodneme v tuto chvíli.

Já přivolám kolegyně a kolegy z předsálí, poněvadž budeme v tuto chvíli hlasovat o nesouhlasném stanovisku k této odpovědi, které v této rozpravě navrhla paní poslankyně Alena Schillerová.
Já jsem v tuto chvíli zahájil hlasování. Táži se, kdo je pro? Kdo je proti?
