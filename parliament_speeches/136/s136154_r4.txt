File: s136154.htm
Anchor: r4
Date: 36. schůze, 15. dubna 2025
Speaker: Poslanec David Kasal

Speech:
Poslanec David Kasal: Děkuji za slovo, paní předsedkyně. Já se k tomu vyjádřím. Jsem rád, že tady ta diskuse zazněla. Zase řeknu zkušenosti. Ono jak se digitalizuje? Určitě pro digitalizaci jsem, ale ono, když to potom vidíte v reálu, že digitalizace je taková - to se teď dotknu naší záchranné služby - že tam máme už automaticky nahlášení: přijede mi dvanáctiletý, a ono to je dvanáctiměsíční, a tak dál. U dvanáctiměsíčního jsou křeče úplně něco jiného než u dvanáctiletého. Pro nás je to taky důležitá informace. Když už ten systém má být v hlášení do nemocnice, tak musí být přesný.
To samé je potom způsob digitalizace v zdravotnických zařízeních. Někdo si představuje to, že tam překlopí jenom ty papíry. To taky není úplně správný způsob. Paradoxně někdy sdílení - záleží taky na tom, jaký to bude systém, protože jsou systémy, kdy vám laboratorní výsledek dojde později, než když si pro něj dojdete o patro výš, takže to je všechno digitalizace. Není to jenom to, jak to bude nastavené, ale měly by tam být přesně zodpovědné osoby, mělo by tam být nastaveno, jaká bude kvalita a co budeme požadovat. Mělo by se vycházet od těch, kteří v tom pracují, ne že to bude někdo dělat jenom z nějaké ruky.

