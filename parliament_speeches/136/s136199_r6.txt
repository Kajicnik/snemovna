File: s136199.htm
Anchor: r6
Date: 36. schůze, 15. dubna 2025
Speaker: Poslankyně Eva Fialová

Speech:
Poslankyně Eva Fialová: Moc děkuji za slovo. Budu reagovat na svoji předřečnici, prostřednictvím vás - a já chápu, že obce opustily to jednání, protože to je hezké, když se nám tady udělá výčet, kde všude jste se s nimi potkali, kde všude byl udělaný nějaký kulatý stůl, kde jste ochotně tedy naslouchali, ať už ministerstvo, státní fond, my poslanci tady kulatého stolu, účastníci jejich nářkům a jejich prosbám, ale ono to nepadá na úrodnou půdu. Nikdo nevyslyšel to, co přesně říkají. Nikdo jim nevyvrátil jejich obavy, proč se takhle bojí vyhlášení národního parku, a my jsme tu od toho, abychom poslouchali hlavně ty občany, kteří tam žijí, a ti si to nepřejí.***
