File: s136230.htm
Anchor: r5
Date: 36. schůze, 15. dubna 2025
Speaker: Poslankyně Marie Pošarová

Speech:
Poslankyně Marie Pošarová: Děkuji za částečnou odpověď, ale, vážený pane premiére, vy říkáte, že rozhodující bude pak výrobní cena té elektrické energie, ale vždyť česká vláda se zavázala podle notifikace Evropské komise, že výrobní cena nebude nižší než cena výrobní z obnovitelných zdrojů energie, která je vždycky vyšší. To znamená, že my se zavazujeme, když vy tady říkáte ohledně výrobní ceny, ale přitom ta výrobní cena bude prostě vyšší a vy na to nebudete mít jako stát žádný vliv. To je jedna věc.
Další, mám problém i v rámci servisu. Vy říkáte, že podepíšeme tedy smlouvu. Když se podíváme, tak jihokorejská společnost vlastně odchází ze Švédska, ze Slovinska, přenechává to Westinghousu. Mě by zajímalo tedy, kdo nám pak bude tu elektrárnu nebo jaderný blok servisovat? Protože díky tomu - oni sem nebudou jezdit z Koreje kvůli tomu, že náhodou tady něco bude nefunkční. (Předsedající: Čas.) Děkuji.

