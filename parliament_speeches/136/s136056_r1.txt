File: s136056.htm
Anchor: r1
Date: 36. schůze, 15. dubna 2025
Speaker: Předsedkyně PSP Markéta Pekarová Adamová

Speech:
Předsedkyně PSP Markéta Pekarová Adamová:: Vážené paní poslankyně, vážení páni poslanci, vážený pane ministře, zahajuji další jednací den přerušené 136. schůze Poslanecké sněmovny.
Aby byla zaznamenána naše účast, nejprve jsem vás odhlásila. Prosím, abyste se přihlásili identifikačními kartami a hlásili mi případně, kdo žádá o vydání karty náhradní. Náhradní karty, které již byly nahlášeny na 134. schůzi, jsou samozřejmě platné i nadále, stejně tak tomu je s většinou omluv.
Ještě další omluvy přibyly, proto je načtu. Omlouvají se paní poslankyně Romana Bělohlávková od 15 hodin z rodinných důvodů, Klára Kocmanová od 17.15 z pracovních důvodů, pan poslanec Josef Kott od 16 hodin z pracovních důvodů, Karel Smetana od 15 do 16.30 z pracovních důvodů a Ivo Vondrák od 15 hodin z pracovních důvodů.
Dnešní jednání zahájíme pevně zařazeným bodem 152, tedy sněmovním tiskem 931, o azylu, prvé čtení, podle § 90 odst. 2.
Dále vás upozorňuji, že dnes na 134. schůzi byly projednány body 156, 157, 159 a 160, tedy sněmovní tisky 649, 650, 729 a 730. Tyto body jsou na 136. schůzi neprojednatelné, škrtněte si je, prosím, o tomto není potřeba hlasovat.
Nyní tedy už přistoupíme k přihlášeným, které tady mám s přednostním právem zatím tři: pan ministr Stanjura jako první, následuje pan předseda Okamura a pan ministr Rakušan ještě před samotným otevřením bodu, který byl avizován. Nyní tedy poprosím pana ministra financí Stanjuru, aby se ujal slova. Následuje pan předseda Tomio Okamura.

