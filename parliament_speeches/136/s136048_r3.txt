File: s136048.htm
Anchor: r3
Date: 36. schůze, 15. dubna 2025
Speaker: Poslankyně Zuzana Ožanová

Speech:
Poslankyně Zuzana Ožanová:: Já se omlouvám kolegovi Hellerovi, že jsem ho předběhla, ale vážení, zákon o podporovaných zdrojích energie. No, s obcemi souvisí úplně všechno! Co tam ještě do toho dáme? Kolikrát na hospodářském výboru projednáváme zákony týkající se energetiky, a dnes v 19.20 načtete k zákonu o obcích něco takového! Můžete mi říct, jak to ústavně-právní výbor a výbor pro regionální rozvoj můžou posoudit, tyto výbory? Tohle není dáno hospodářskému výboru, to opravdu myslíte vážně? To už si z toho děláte srandu! Já chápu, že jste v opozici, že chcete vykázat nějakou činnost, ale zkuste ji vykazovat aspoň trošku normálně. Má to být zákon o obcích. To není, to už předkladatelé tam nacpali, kde se co dalo. Ale tohle už je fakt přes čáru, kolegové, kolegyně! Vždyť kolikrát my tu máme zákony o energiích, vždyť to tu řešíme pořád. Já už nevím, jak to říct. Já tohleto kritizuju vždycky. Nemůžete říct, že bych nekritizovala přílepky. Kritizuju je vždycky, ale tohleto už, kolegové, kolegyně, vy si z nás děláte srandu. Promiňte, ale to snad... To jinak nejde říct.

