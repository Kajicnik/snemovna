File: s136253.htm
Anchor: r6
Date: 36. schůze, 15. dubna 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo, vážený pane místopředsedo. Vážené kolegyně, vážení kolegové, já jsem tedy vůbec nepochopil, proč pan Růžička má potřebu tady útočit na moji ctěnou kolegyni Olgu Richterovou. To mně přišlo úplně za hranou a takovéhle hrubé útoky si myslím, že nepatří sem na půdu Poslanecký sněmovny. Já si opravdu kladu otázku, co si to dovoluje? Olgu Richterovou a naši koalici volilo 850 000 voličů a má stejné právo tady vyjadřovat svoje názory jako vy, prostřednictvím pana předsedajícího.
Já se tady vůbec nechci vracet k vám a k tomu, že jste šířili různé dezinformace ohledně placených demonstrantů, za které se potom pan Babiš musel omlouvat. To asi ukazuje míru informační hodnoty všech těchhletěch vašich emotivních výlevů vůči ostatním lidem, když tady říkáte, že Pirátská strana je zlo a já nevím, co dalšího. Pojďme se, prosím vás, vrátit k normální debatě založené na argumentech a tyhlety emotivní výlevy si nechat od cesty.
Poprosím i pana předsedajícího, jestli by bylo možné respektovat v těchto záležitostech jednací řád a volat poslance ke slušnosti. Děkuju.

