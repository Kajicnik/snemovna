File: s136216.htm
Anchor: r6
Date: 36. schůze, 15. dubna 2025
Speaker: Poslankyně Ivana Mádlová

Speech:
Poslankyně Ivana Mádlová: Děkuji, pane místopředsedo, za slovo. Vážené kolegyně a kolegové, já bych ráda zařadila bod s názvem Novela zákona (č.) 96/2004 Sb., v platném znění, usnadnění prostupnosti nelékařských zdravotnických povolání všeobecné sestry, dětské sestry a zdravotnického záchranáře s praktickou sestrou. Jedná se o sněmovní tisk785. Tento návrh vznikl i po dohodě s vládními koaličními poslanci, kteří působí ve zdravotním výboru, protože jako zdravotnická obec v tomto výboru zcela jistě chápeme, že je potřeba usnadnit prostupnost zdravotnických povolání, udělat maximální flexibilitu tam, kde je to možné a kde se ty obory protínají, protože vlastně nejen členové zdravotního výboru, ale jistě všichni vnímáme, že je určitý nedostatek některých zdravotnických profesí, mezi kterými jsou nepochybně všeobecné sestry, dětské sestry i zdravotničtí záchranáři. ***
