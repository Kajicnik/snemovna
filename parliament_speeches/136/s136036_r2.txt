File: s136036.htm
Anchor: r2
Date: 36. schůze, 15. dubna 2025
Speaker: Poslankyně Silvia Doušová

Speech:
Poslankyně Silvia Doušová:: Děkuji za slovo, pane předsedající. Já bych tady jenom krátce možná reagovala na kolegu, pana poslance Patrika Nachera.
Je vlastně škoda, že nebylo potom podpořeno na výboru, kdy já jsem se třeba v tomto případě zdržela, nařízení obce - je to § 9o - protože tam by byl ten nástroj pro ty obce regulovat a byl by to vlastně stejný nástroj, jako mají velké metropole, ať už je to nějak Amsterdam, Berlín, Barcelona teď s tím hodně bojuje. Tak nařízení obce (by) byl přesně ten nástroj, kdy by si mohla - i mimo jiné Praha a myslím si, že se to týká v tuto chvíli hlavně Prahy - regulovat krátkodobé ubytování nebo krátkodobé pronájmy ubytování v tom smyslu, že by se mohla přijmout... Původně tam byla v novele návrhu zákona vyhláška, ale po jednání Legislativní rady vlády bylo rozhodnuto, že to je přenesená působnost, a bylo to změněno na nařízení. Je to právě ten zmiňovaný § 9o. Ta obec nebo městská část by měla tento nástroj, mohla by si určit počet metrů i počet osob na dané metry čtvereční a zároveň i to období, po které by mohlo být regulováno, právě jak to mají ty velké metropole.
Jinak chci říct, že vlastně už dneska ve stavebním zákoně jsou samozřejmě nějaké legislativní normy, jak může stavební odbor postupovat vůči nějakému poskytování nebo neoprávněnému podnikání v bytech, prostorech určených pro bydlení. Děkuju.

