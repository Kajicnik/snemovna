File: s145013.htm
Anchor: r8
Date: 45. schůze, 25. června 2025
Speaker: Poslanec Petr Liška

Speech:
Poslanec Petr Liška:: Ještě jednou děkuji za slovo, pane místopředsedo. Já si dovolím odkázat na usnesení výboru pro obranu, které jste obdrželi pod sněmovním tiskem 972/1. Navrhuji, aby Poslanecká sněmovna
"(I.) vyslovila souhlas s působením sil a prostředků rezortu Ministerstva obrany za účelem výcviku a poradenství v Keni v celkovém počtu do 30 osob, a to na dobu ode dne schválení Parlamentem České republiky do 31. prosince 2026;
II. žádá vládu, aby informovala Poslaneckou sněmovnu jedenkrát ročně, a to vždy do 30. června, o nasazení sil a prostředků rezortu Ministerstva obrany podle bodu I tohoto usnesení, a to v rámci informace o nasazení sil a prostředků rezortu Ministerstva obrany v zahraničních operacích a o pobytu ozbrojených sil jiných států na území České republiky za příslušný kalendářní rok." Děkuji, to je všechno. ***
