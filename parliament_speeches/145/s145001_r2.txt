File: s145001.htm
Anchor: r2
Date: 45. schůze, 25. června 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Děkuji pěkně za slovo. Vážené kolegyně, vážení kolegové, vážení členové vlády, já zde stojím s návrhem, abychom projednali sněmovní tisk číslo 966. Jsem zástupkyně navrhovatelů, je to předloženo poslanci za Pirátskou stranu, abychom se zkrátka zaměřili v době, kdy je vidět, že prostě hospodářská kriminalita a korupční kauzy jsou obrovský problém, abychom se zaměřili na těch 900 miliard, které jdou skrze veřejné zakázky. Takže tento tisk 966 můžeme stihnout projednat, je totiž předložen v té zrychlené možnosti, žádám vás tedy i o podporu projednání v tom takzvaném § 90.
Znamená, že bychom lépe, efektivněji, rychleji dohlíželi na 900 miliard korun každý rok a jde o pravidla přezkumu veřejných zakázek. Pro stručnost se tomu návrhu říká reforma antimonopolního úřadu nebo reforma ÚOHSu. ***
