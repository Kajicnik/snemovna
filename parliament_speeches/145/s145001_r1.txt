File: s145001.htm
Anchor: r1
Date: 45. schůze, 25. června 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Vážené paní poslankyně, vážení páni poslanci, vážení členové vlády, zahajuji tímto 145. schůzi poslanecké sněmovny.
Aby byla zaznamenána vaše účast, nejprve vás všechny odhlásím a prosím, abyste se přihlásili svými identifikačními kartami. Náhradní karty, které pokud máte, tak prosím, abyste je nahlásili tady k nám, abychom je mohli nahlásit. Pokud nemáte nové identifikační karty, tak platí ty, které byly na 146. schůzi.
Organizační výbor Poslanecké sněmovny stanovil návrh pořadu 145. schůze dne 19. června 2025. Pozvánka vám byla rozeslána elektronickou poštou téhož dne.

Nyní tedy přistoupíme k určení dvou ověřovatelů této schůze. Navrhuji, abychom určili poslance Toma Philippa a poslance Pavla Žáčka. Táži se vás, zdali má někdo nějaký jiný návrh? Vidím, že nemá.
Proto jsem zahájil hlasování. Ptám se vás, kdo je pro? Kdo je proti?
Hlasování číslo 1, přihlášeno 146 poslanců, pro 143, proti 1. Tento návrh byl přijat.

Konstatuji, že jsme ověřovateli 145. schůze Poslanecké sněmovny určili pana poslance Toma Philippa a pana poslance Pavla Žáčka.
Nyní tedy přistoupíme ke stanovení pořadu 145. schůze, jehož návrh je uveden na pozvánce. Paní poslankyně, páni poslanci, prosím tedy o vaše návrhy pořadu. V tuto chvíli tady máme několik přihlášek s přednostním právem. Jako první je pan předseda Marek Benda, který nechce vystoupit. Jako druhá je paní místopředsedkyně Olga Richterová. Prosím, vážená paní místopředsedkyně, máte slovo.

