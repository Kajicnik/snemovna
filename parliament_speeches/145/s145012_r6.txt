File: s145012.htm
Anchor: r6
Date: 45. schůze, 25. června 2025
Speaker: Poslanec Marek Benda

Speech:
Poslanec Marek Benda:: Vážený pane místopředsedo, vaším prostřednictvím, k panu místopředsedovi Havlíčkovi....
To přece nemyslíte vážně vy! Já jsem neřekl, že nějakých 1 400 firem jsou všichni podvodníci. Já jsem jenom řekl, že individuální šetření by měla umožnit, aby ten zisk byl přiměřený a rozumný, a že víme dnes, že mnozí ta plošná šetření nevyplňují, protože pokuta za to je směšná. Nikdo by nepřišel o své úvěry. Nikdo by nebyl v situaci, kdy nebude schopen splácet své úvěry. Jenom jeho zisk by nebyl dostatečný.
Vy jste se prostě rozhodli postavit na stranu zajištěného zisku těch velkých - některých těch velkých - kteří odmítají, aby byli kontrolováni a aby jejich zisk byl přiměřený. Takhle to je a na tom nezměníte vůbec nic.

