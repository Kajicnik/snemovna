File: s145013.htm
Anchor: r4
Date: 45. schůze, 25. června 2025
Speaker: Poslanec Petr Liška

Speech:
Poslanec Petr Liška:: Děkuji za slovo, pane místopředsedo. Já si dovolím jménem výboru pro obranu vás seznámit s projednáním tohoto tisku na výboru pro obranu, a to na 51. schůzi 10. června 2025, kde výbor přijal "usnesení číslo 275 k návrhu na působení sil a prostředků rezortu Ministerstva obrany za účelem výcviku a poradenství v Keni do roku 2026, pod sněmovním tiskem 972. Výbor pro obranu Poslanecké sněmovny Parlamentu České republiky po úvodním vystoupení ministryně obrany, magistry Černochové, náčelníka generálního štábu, generála Řehky, zpravodajské zprávě poslance Petra Lišky a po rozpravě:
I. doporučuje Poslanecké sněmovně Parlamentu České republiky, aby přijala následující usnesení: Poslanecká sněmovna
1. vyslovuje souhlas s působením sil a prostředků rezortu Ministerstva obrany za účelem výcviku a poradenství v Keni v celkovém počtu do 30 osob, a to na dobu ode dne schválení Parlamentem České republiky do 31. prosince 2026, s možností prodloužení,
2. dále žádá vládu, aby informovala Poslaneckou sněmovnu jedenkrát ročně, a to vždy do 30. června, o nasazení sil a prostředků rezortu Ministerstva obrany podle bodu 1 tohoto usnesení, a to v rámci informace o nasazení sil a prostředků rezortu Ministerstva obrany v zahraničních operacích a o pobytu ozbrojených sil jiných států na území České republiky za příslušný kalendářní rok;"
dále přijal výbor pro obranu usnesení (bod?) číslo dva:
"II. pověřuje zpravodaje výboru, aby s tímto usnesením seznámil Poslaneckou sněmovnu Parlamentu České republiky;"
přijal usnesení (bod?) číslo:
"III. ukládá předsedovi výboru, aby předložil toto usnesení předsedkyni Poslanecké sněmovny Parlamentu České republiky." Děkuji za pozornost.

