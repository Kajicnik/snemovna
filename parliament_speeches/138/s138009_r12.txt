File: s138009.htm
Anchor: r12
Date: 38. schůze, 6. května 2025
Speaker: Poslanec David Pražák

Speech:
Poslanec David Pražák:: Tak já budu reagovat na pana kolegu Bureše, vaším prostřednictvím, pane předsedající.
Pane kolego, já tomuhle rozumím, co jste říkal teďka, ale pojďme se bavit, proč tomu tak bylo. Říkáte šikanózní jednání... Tak asi z nějakého důvodu, já nevěřím tomu, že by ty národní parky nebo vedení národních parků to dělalo cíleně k tomu, že by chtěli někoho šikanovat. Asi tam byl nějaký důvod. Přeci jen kvůli tomu, že se toto stalo, nebudeme měnit zákon. Pojďme se bavit, proč se to stalo, proč tu pokutu tam dostali, jestli to bylo odůvodnitelné, nebo ne. Nemůžeme přeci kvůli tomu měnit zákon a pustit tam do toho národního parku kohokoliv. Podle mě by to takhle být nemělo. Takové tendence už byly i u jiných zákonů, že někde měl někdo nějaký problém v druhém konci republiky, co se týče lesního hospodaření a mysliveckého hospodaření v lesích, a chtěli měnit myslivecký zákon. To přece není o tom, abychom u každého nějakého problému měnili zákon. Pojďme se bavit, proč tomu tak bylo, hledat tu příčinu a hledat to řešení, ale ne tím, že budeme měnit zákon.

