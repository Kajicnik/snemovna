File: s138008.htm
Anchor: r7
Date: 38. schůze, 6. května 2025
Speaker: Ministr životního prostředí ČR Petr Hladík

Speech:
Ministr životního prostředí ČR Petr Hladík:: Vážený pane předsedající, vážené paní poslankyně, páni poslanci, krásné dobré dopoledne. Já se pokusím reagovat na paní poslankyně a pány poslance, své předřečníky, a odpovědět ty věci tak, jak byly položeny.
Co se týká... Tady ta není... Novela je postavená na třech oblastech. Je to běžné, že u novely není jenom jedna problematika, ale jsou tam tři problematiky. Je to otázka národního parku a změn principu rad národních parků a posílení práva obcí, druhá je takzvaná druhová ochrana - není to ochrana přírody, ale druhová ochrana - kdy se mění ten princip z ochrany jednotlivce na ochranu biotopu jako takového, a třetí je ochrana stromů a stromořadí v intravilánech měst a obcí.
Druhou záležitost... Já nechci rozporovat ty petice. Ona je petice pro, je petice proti. V těch obcích, opravdu 16 obcích, v jejichž katastrech národní park bude, ani jedno zastavěné sídlo, tak je 16 000 obyvatel, ale určitě se - omlouvám se, prostřednictvím pana předsedajícího - nedá tvrdit, že těch 13 000 je z těch 16 000 z těch 16 obcí.
Potom bych rád reagoval na pana poslance Babku, prostřednictvím pana předsedajícího. No, ten systém, tak jak máme dneska nastavenou správu národních parků, je nastavený od dob pana ministra Brabce. To byla takzvaná novela národních parků nebo novela stočtrnáctky, která se věnovala národním parkům. Od té doby velká parková novela funguje a my ji nějakým způsobem ani neboříme, ani nerušíme. Chci znovu zdůraznit, že jak ve vládním návrhu, tak v pozměňovacích návrzích, které jsou koaličně předloženy, tak nic takového není.
Co se týká krátké reakce, prostřednictvím pana předsedajícího, na pana poslance Helebranta, ten materiál o mapování biotopů je veřejně dostupný na stránkách Agentury ochrany přírody a krajiny. Mapují se tak všechny biotopy v České republice a to Křivoklátsko - tak jak o těch 51 procentech původních nebo člověkem málo pozměněných ekosystémů, jak jsem o nich hovořil - tak tam najdete.
Co se týká cyklotras a cyklistických stezek, tak ty budou dělány opatřením obecné povahy. Schvaluje to rada národního parku nebo projednává to rada národního parku. Již obcím a samosprávám... S nimi je detailně ten systém cyklostezek a stezek pro cyklisty projednáván.
Co se týká krátké reakce, prostřednictvím pana předsedajícího, na pana poslance Janulíka, já chci zdůraznit, že u CHKO se nemění vlastnická, respektive struktura správy. To znamená, CHKO zůstává správa a majetkové hospodaření, i když se jedná o lesy v majetku České republiky, na Lesích České republiky. Tam se prostě nemění ta správa směrem na Ministerstvo životního prostředí.
Prostřednictvím pana předsedajícího, reakce na pana poslance Pražáka, jednoznačně dneska Lesní správa Křivoklát zaměstnává některé zaměstnance. Nově vzniklý národní park samozřejmě umožní přejití těchto zaměstnanců pod národní park jako takový. Dál tam samozřejmě lesní hospodaření bude pokračovat tak, jak je navrženo již v těch dokumentech, které bude budoucí rada národního parku schvalovat. Děkuji.

