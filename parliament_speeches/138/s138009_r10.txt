File: s138009.htm
Anchor: r10
Date: 38. schůze, 6. května 2025
Speaker: Poslankyně Eva Fialová

Speech:
Poslankyně Eva Fialová:: Děkuju za slovo, pane předsedající. Já budu reagovat, vaším prostřednictvím, na svého předřečníka. Budu se opakovat. To je hezké, že tady mluvíme o obcích, které jsou v současných národních parcích, ale vy neposloucháte ty občany a obce z toho Křivoklátska. Proč tedy vyhlašovat nový národní park? Já chápu, že argumentujete tím, že posloucháte, proto navrhujete spoustu pozměňovacích návrhů. Tak je navrhněte, ale vyjměte to Křivoklátsko, protože tam to nechtějí, a až se to osvědčí u těch ostatních, kde už jsou, tak pak přijďte s tím, že tady to je osvědčené a můžeme vyhlásit v klidu Národní park Křivoklátsko. Vyjdete vstříc úplně všem občanům. Tady argumentujete dvěma různými věcmi, na jedné straně ty obce posloucháte a na druhé je neposloucháte. Tak jim vyjděte vstříc a ukažte tu dobrou vůli, že Národní park Křivoklátsko nevyhlásíte! (Potlesk poslanců hnutí ANO 2011.)

