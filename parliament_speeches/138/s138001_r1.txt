File: s138001.htm
Anchor: r1
Date: 38. schůze, 6. května 2025
Speaker: Místopředseda PSP Jan Bartošek

Speech:
Místopředseda PSP Jan Bartošek:: Vážené paní poslankyně, vážení páni poslanci, vážení členové vlády, zahajuji 138. schůzi poslanecké sněmovny a všechny vás vítám.
Aby byla zaznamenána naše účast, tak vás nejprve odhlásím a požádám vás, abyste se přihlásili identifikačními kartami a případně mi oznámili, kdo žádá o vydání náhradní karty.
Tuto schůzi svolala předsedkyně Poslanecké sněmovny podle § 51 odst. 4 našeho jednacího řádu na základě žádosti 92 poslanců a pozvánka vám byla rozeslána v pondělí 28. dubna tohoto roku elektronickou poštou.
Nyní přistoupíme k určení dvou ověřovatelů této schůze. Navrhuji, abychom určili poslance Oldřicha Černého a poslance Michala Zunu. Ptám se, zda má někdo jiný návrh ohledně ověřovatelů schůze?
Dnes jednat a hlasovat po celý jednací den bude pan ministr Marek Výborný s kartou číslo 2.

Žádný jiný návrh na ověřovatele schůze nepadl.
Zahajuji hlasování. Ptám se, kdo je pro ověřovatele schůze, tak jak jsem je navrhl? Kdo je proti tomuto návrhu?
Je to hlasování s pořadovým číslem 1, přihlášeno je 129 poslankyň a poslanců, pro 127, proti žádný. Konstatuji, že jsme ověřovateli 138. schůze Poslanecké sněmovny určili pana poslance Oldřicha Černého a Michala Zunu.

Dále sděluji, že do zahájení schůze požádali o omluvení své neúčasti na jednání tito poslanci a poslankyně: paní poslankyně Věra Adámková do 18 hodin z pracovních důvodů, paní poslankyně Andrea Babišová na celý jednací den z pracovních důvodů, pan poslanec Jan Bauer na celý jednací den z pracovních důvodů, paní poslankyně Jana Berkovcová na celý jednací den z pracovních důvodů, pan poslanec Milan Brázdil na celý jednací den z pracovních důvodů, pan poslanec Jiří Carbol na celý jednací den z pracovních důvodů, pan poslanec Jaroslav Faltýnek na celý jednací den z pracovních důvodů, paní poslankyně Pavla Golasowská do 11 hodin z osobních důvodů, pan poslanec David Kasal na jednací den ze zdravotních důvodů, pan poslanec Pavel Kašník na celý jednací den z rodinných důvodů, pan poslanec Pavel Klíma na celý jednací den z osobních důvodů, pan poslanec Radek Koten na celý jednací den z pracovních důvodů, pan poslanec Josef Kott na celý jednací den z důvodu zahraniční cesty, paní poslankyně Věra Kovářová od 13 do 16.30 z pracovních důvodů, pan poslanec Michal Kučera do 16 hodin z pracovních důvodů, pan poslanec Martin Kukla do 16.30 z pracovních důvodů, pan poslanec Jan Lacina od 12 do 19 hodin z pracovních důvodů, paní poslankyně Jarmila Levko do 14 z osobních důvodů, dále pan poslanec Lubomír Metnar na celý jednací den ze zdravotních důvodů, dále pan poslanec Jakub Michálek od 10 do 19 hodin bez udání důvodu, paní poslankyně Němečková Crkvenjaš ze zdravotních důvodů na celý jednací den, paní poslankyně Monika Oborná do 16.30 z osobních důvodů, pan poslanec Ladislav Okleštěk na celý jednací den ze zdravotních důvodů, paní poslankyně Jana Pastuchová na celý jednací den ze zdravotních důvodů, pan poslanec Tom Philipp od 18 hodin z osobních důvodů, paní poslankyně Lucie Potůčková od 16.15 do 18.30 bez udání důvodu, pan poslanec Drahoslav Ryba do 15 hodin z pracovních důvodů, pan poslanec Rudolf Salvetr na celý jednací den z pracovních důvodů, pan poslanec Pavel Staněk na celý jednací den bez udání důvodu, pan poslanec Robert Stržínek na celý jednací den z pracovních důvodů, pan poslanec Pavel Svoboda na celý jednací den z pracovních důvodů, pan poslanec Julius Špičák na celý jednací den z pracovních důvodů, pan poslanec Karel Tureček na celý jednací den z důvodu zahraniční cesty, pan poslanec Libor Turek na celý jednací den z pracovních důvodů, pan poslanec Petr Vrána od 12 hodin z pracovních důvodů.
Dále se omlouvají tito členové vlády: pan ministr Martin Baxa na celý jednací den z pracovních důvodů, pan ministr Mikuláš Bek na celý jednací den z pracovních důvodů, pan ministr Pavel Blažek na celý jednací den z pracovních důvodů, paní ministryně Jana Černochová na celý jednací den z pracovních důvodů, pan ministr Martin Dvořák na celý jednací den ze zdravotních důvodů, pan ministr Petr Kulhánek na celý jednací den z osobních důvodů, pan ministr Martin Kupka do 13 hodin z pracovních důvodů, pan ministr Jan Lipavský na celý jednací den z pracovních důvodů, pan ministr Vít Rakušan do 12 hodin z pracovních důvodů, pan ministr Vlastimil Válek do 13 hodin z pracovních důvodů, pan ministr Lukáš Vlček do 13 hodin z pracovních důvodů a pan ministr Marek Ženíšek do 13 hodin z pracovních důvodů.
Ještě do 13.30 z pracovních důvodů se omlouvá pan poslanec Jan Kubík, dále paní poslankyně Lucie Potůčková bere zpět svoji omluvu od 16.15 do 18 a naopak se omlouvá od 15.45 do 18.30 hodin. Tak, přečetl jsem omluvy.
Nyní přistoupíme ke stanovení pořadu 138. schůze, jehož návrh je uveden na pozvánce. Já pouze připomínám, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti, přičemž nelze navrhnout žádnou změnu ani doplnění pořadu. Rovněž tak nelze rozšiřovat schválený pořad.
Mám zde řadu přihlášek s přednostním právem.
Než udělím slovo, tak ještě konstatuji, že od 10 do 19 hodin se omlouvá předseda poslaneckého klubu Pirátů pan Michálek a po tu dobu ho bude zastupovat pan poslanec Ivan Bartoš.
Nyní přistoupíme k udělení slova poslankyním a poslancům s přednostním právem. Jako první vystoupí pan poslanec Marek Benda, připraví se pan ministr Zbyněk Stanjura, pan předseda Tomio Okamura, potom pan předseda Radim Fiala a další. Pan předseda Marek Benda se vzdává svého přednostního práva, jako další tedy vystoupí pan ministr Zbyněk Stanjura. Také se vzdává svého přednostního práva. Jako další je v pořadí pan předseda Tomio Okamura, po něm pan předseda Radim Fiala, potom pan poslanec Ivan Bartoš.
Prosím, máte slovo. Ještě než začnete mluvit...
Poprosím - kolegyně, kolegové v pravé části sálu, kolegové, kolegyně v pravé části sálu - o ztišení, případně své diskuse přeneste do předsálí.
Prosím, pane předsedo.

