File: s138019.htm
Anchor: r2
Date: 38. schůze, 6. května 2025
Speaker: Poslanec David Pražák

Speech:
Poslanec David Pražák:: Dobré odpoledne. Tak ještě na pana kolegu Krejzu, sice odchází, já bych se chtěl jenom zeptat.
To znamená - vaším prostřednictvím, paní předsedající - že ten návrh mít na každých třech kilometrech lesní cesty jednu nádrž, ten dali hasiči, jestli tomu rozumím dobře, jak jste říkal? (Poslanec Krejza souhlasně přikyvuje.) Jak říkala kolegyně Fialová, ano, ono když se koukneme z bezpečnostního hlediska nebo ochrany, tak nějaký smysl něco dává, ale já si neumím představit, že tam vytvoříme infrastrukturu, kde bude na třech kilometrech lesní cesty jedna nádrž a všechny ty cesty ostatní budou tak natolik zpevněny, aby se tam dostaly ty cisterny a tak dále. Co z toho vznikne, z těch národních parků? Jak to bude vypadat? Dovedete si to představit, dneska když tam chodíte po těch pěšinách, že tam vytvoříme takovéhle, dá se říct, dálnice?

