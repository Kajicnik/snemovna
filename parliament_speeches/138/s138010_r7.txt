File: s138010.htm
Anchor: r7
Date: 38. schůze, 6. května 2025
Speaker: Poslankyně Zuzana Ožanová

Speech:
Poslankyně Zuzana Ožanová:: Děkuji, vážená paní místopředsedkyně. Zareaguji jak na pana ministra, tak na kolegu Bureše, vaším prostřednictvím, o tom, že nějakým způsobem se reagovalo na obavy obcí.
No, já bych měla takový dotaz, protože jsem zjistila, že existuje Svazek obcí Křivoklátska, že mají nějakou pracovní skupinu k tomu národnímu parku, zda se s nimi ministerstvo sešlo. Aspoň podle informací ze svazku obcí nesešlo, protože by se dozvěděli něco, co vědět nechtějí. Proč o tom hovořím? Protože se zajímám o to, jak koalice chce posilovat různé nejenom svazky obcí, společenství obcí. Tady prosazuje na sílu také novelu zákona o obcích, kdy mi kolegové vysvětlují, jak to společenství obcí, kterému dokonce chtějí svěřovat přenesený výkon, jak to bude lepší, když se bude jednat jenom s jedním, například u VRTek a podobně. Tady, když už nějaké obce využijou současnou právní úpravu, chtějí se nějakým způsobem zajímat o své území, tak nás to nezajímá? Víte, já... Proč o tom mluvím? Protože jsou tu dva různé tisky a jednou je to strašně důležité, jak ty obce spolupracují, a tady, když spolupracují, tak se nám to ve své podstatě nelíbí. Takže já opravdu nevím, co chcete, ale podle informací, které mám z dneška, se ministerstvo vyhnulo tomu, aby se sešlo s pracovní skupinou, kterou má ten Svazek obcí Křivoklátska. Já to opravdu nevím, protože - tak jako kolega Nacher - mě zajímá hospodářská stránka věci, ale pokud je to pravda, tak je to velmi zvláštní. Děkuji za pozornost.

