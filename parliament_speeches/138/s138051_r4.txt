File: s138051.htm
Anchor: r4
Date: 38. schůze, 6. května 2025
Speaker: Poslanec Igor Hendrych

Speech:
Poslanec Igor Hendrych:: Děkuji za slovo. Jenom stručně, já jsem nedopověděl všechno.
Já jsem rád, že tady zazněl aspoň nějaký hrubý výpočet, který tady prezentoval pan poslanec Viktor Vojtko, že vlastně, ale... Možná jsem přeslechl něco a rád bych, aby mi to možná ujasnil, že na ten průměrný důchod, který je dneska cca těch 21 000, tak že je třeba spořit patnáct let v dynamických fondech, bylo to tak řečeno, ale přeslechl jsem, na jakou dobu. Na těch patnáct měsíců? (Poslanec Vojtko přitakává.) Těch 15 měsíců. No, tak je to poměrně dlouhá doba. Ne všichni budou spořit v dynamických fondech, to je logické, takže nenechávejme to v tom v uvozovkách extrému, někteří nebudou tak odvážní. No, a těch patnáct let je poměrně dlouhá doba a v podstatě to odpovídá tomu, co jsem tady říkal. Je to opravdu běh na dlouhou trať a těch lidí... V podstatě by měli začít dneska už v padesáti, a ti, co jsou starší, tak mají tady v tomhletom smyslu problém.
Jinak já jsem tady sice neargumentoval tím, že - to říkal někdo jiný, já už nevím kdo - že tedy ty dvě miliardy v podstatě jsou od lidí a že z toho ty fondy nic nemají. Z té debaty, kterou jste tady měl s paní místopředsedkyní, jasně vyplynulo, že to tak úplně není, že samozřejmě za tu správu a tak dál nějaká odměna je a není zrovna nízká, ale já jsem tady tímhletím neargumentoval. Děkuju.

