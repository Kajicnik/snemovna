File: s138011.htm
Anchor: r6
Date: 38. schůze, 6. května 2025
Speaker: Ministr životního prostředí ČR Petr Hladík

Speech:
Ministr životního prostředí ČR Petr Hladík:: Já bych velmi krátce, prostřednictvím paní předsedající, reagoval na pány poslance Pražáka, Helebranta, Nachera a paní poslankyni Ožanovou.
Já jednám opakovaně, moje ministerstvo jedná opakovaně, já osobně jsem tam byl loni 4. dubna, 29. dubna, 27. května, 28. července, 2. prosince, jedu tam příští středu na celé dopoledne, byly tam desítky jednání s obcemi, s místními lidmi, s vodáky, se Sokoly, se včelaři, s podnikateli. Tam prostě ta jednání probíhají, ty detailní informace jsou. Navštívil jsem celou řadu místních obyvatel, také jsem šel dům od domu a zvonil jsem na zvonky a s celou řadou místních lidí jsem se prostě bavil. Jednáme, opravdu jednáme se všemi těmi šestnácti obcemi - proběhla celá řada fyzických i on-line jednání - které... v jejichž katastru bude národní park.
Co se týká vodáků, tam žádné omezení nebude. Tam jenom národní park probíhá mezi Týřovskou (Týřovickou?) skálou a Čertovou skálou přes řeku Berounku, necelém kilometru, ale přímo v té legislativě je stanoveno, že se to nijak nedotkne vodáků ani rybářů. To znamená, nebudou se dávat žádné speciální rybářské lístky, žádná povolení, nic takového, protože to je opravdu krátký úsek a tady to vůbec nedává smysl. Je to tam přímo uvedeno jako tak.
Co se týká cyklistů, no naopak, starostové někde říkají: No, my ta omezení chceme. To znamená, my počítáme, že právě to opatření obecné povahy bude diskutováno s obcemi. Sami ti starostové si někdy stěžují, že už těch lidí je tam příliš, tedy vítají tu regulaci, právě třeba u té cykloturistiky. My ale teď předpokládáme, že všechny zpevněné cesty by označené byly, ale budeme o tom debatovat logicky s radou národního parku, kde budou zastoupeny všechny obce.
Omlouvám se, opravdu ten národní park není nijak fragmentován, je ucelen. Je to to jádrové území současné chráněné krajinné oblasti, je to zhruba 10 000 hektarů, pokrývá to všechny národní přírodní rezervace. Ta území, která už jsou dnes vlastně nepřístupná, jsou těmi nejcennějšími územími jako takovými.
Určitě samozřejmě dojde k tomu, že správa národního parku dál bude mít - a je to v RIA vyčísleno - část zisku z těžby. To znamená, tady se nikam ten zisk z těžby neztratí, on bude příjem národního parku a samozřejmě Lesy České republiky jako velká organizace si uzpůsobí ten svůj chod tak, aby jim to vyhovovalo. To je standardní, děje se to tak opakovaně.
Co se týká důvodů, proč zřizujeme ten národní park, já jsem to tady hovořil minule, ale rád zdůrazním: Jedná se opravdu o unikátní vnitrozemské území s pestrými lesy a má... Je to typ biotopu, který v současném typu České republiky není v typu národní parky chráněný. Jedná se o rozsáhlá území s velkými roklemi, s územími, která jsou už v současné době nepřístupná - vlastně dlouhodobě se tam nehospodařilo právě kvůli té obtížnosti, finanční náročnosti toto vytěžit - a zároveň jedná se o ucelený celek lesů, který... kde už dneska žijí desítky zvláště chráněných a víc jak stovka chráněných druhů. Opravdu ten potenciál na rozvoj těchto chráněných a zvláště chráněných druhů v této lokalitě je obrovský. Děkuji.

