File: s138052.htm
Anchor: r9
Date: 38. schůze, 6. května 2025
Speaker: Poslanec Jiří Strýček

Speech:
Poslanec Jiří Strýček:: Dobré odpoledne, vážený pane předsedající. Vážené kolegyně, vážení kolegové, já v krátkosti jenom shrnu v podstatě to, co tady bylo řečeno panem ministrem, a sice to, že návrh zákona má dvě části a to je financování základních služeb, kdy se navyšuje zákonný limit pro úhradu čistých nákladů pro nepravidelnou finanční zátěž, to znamená pro ty základní poštovní služby, které pošta povinně provozuje, a to z částky jedné a půl miliardy na dvě a půl miliardy, a samozřejmě je tam otázka toho cash flow, což je v podstatě odstranění časového nesouladu mezi zdroji a potřebami.
Druhou částí navrhované změny, ta se týká úpravy té stávající licence, protože jak víme, licence podle mě už byla přidělena České poště 1. 1. 2025 a ten stávající zákon neumožňuje po dobu pěti let v tom zákoně dělat jakékoliv úpravy, takže tady tato část zákona umožňuje provést změnu poštovní licence v průběhu jejího trvání. Upravuje okolnosti odnětí, zániku poštovní licence a tak dále a tak dále. V podstatě pokud se nepletu, tak tady se nejedná o nic jiného než o přípravu základního rámce pro způsoby nakládání s licencí v průběhu transformace České pošty, která tedy v současné době, jak jsem se tady zmínil už při prvním čtení, se odehrává nebo připravuje zcela mimo legislativní rámec. Děkuji.

