File: s138049.htm
Anchor: r4
Date: 38. schůze, 6. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Děkuji, vážený pane místopředsedo. Vážené kolegyně, kolegové, já si dovolím také v obecné rozpravě okomentovat pozměňovací návrh, který jsem nahrál k tomuto tisku. Jde o posun účinnosti změny výplatního období důchodů, které se vyplácí Českou správou sociálního zabezpečení.
Tady byl nahrán tedy pozměňovací návrh pod sněmovním dokumentem číslo 6552. On je připraven na základě žádosti České správy sociálního zabezpečení a jde o to, že my jsme v roce 2023 zákonem č. 321 schválili změnu výplatního období, kdy se z výplaty důchodu na takzvaný klouzavý měsíc - to jest ode dne splátky důchodu v jednom měsíci do dne předcházejícího dni splátky v následujícím měsíci - má přejít na výplatu na kalendářní měsíc, to jest tak, jak je tomu u ostatních plátců důchodů, tedy výplata na kalendářní měsíc je jednodušší, srozumitelnější a odpadnou též doplatky důchodů při lednové valorizaci.
Ten stávající systém provádění důchodové agendy je již zastaralý a ta změna výplatního období v původním termínu, která měla nastat tedy od července 2025, nám neumožňuje, abychom toto, co zákon říká, byli schopni technicky naplnit, protože ten moderní systém, který měl být na to aplikován, tak vlastně se nám ho ještě nepodařilo dokončit, tak abychom mohli od 1. července s jistotou, garancí správně, spolehlivě tuto změnu garantovat. To znamená, změna toho výplatního období měla být dělána v rámci takzvané elektronizace důchodové agendy, takzvaný systém EDA. Tady máme prostě určité zpoždění a nejsme to schopni od toho 1. července 2025 realizovat. ***
