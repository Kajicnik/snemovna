File: s138012.htm
Anchor: r2
Date: 38. schůze, 6. května 2025
Speaker: Poslankyně Eva Fialová

Speech:
Poslankyně Eva Fialová:: Tak já děkuju za slovo, teď budu reagovat na pana ministra přímo.
Pane ministře, vy jste mluvil o hospodaření v jednotlivých lesích. Já už jsem tady i v prvním, i v druhém čtení opakovala, že 99 procent toho území je v majetku státu. V současné chvíli tam hospodaří Lesy České republiky, ale je tady jedna varianta, kde jsem upozorňovala na to, že můžeme to chránit speciálním způsobem, že když to vlastní stát, tak proč nepřistupujeme k nějaké levnější variantě, nezřizování národního parku, ale že existuje - a i o tom na Ministerstvu životního prostředí víte - koncepce vzniku prvního přímo řízeného lesního závodu Křivoklátsko, zřízeného třeba za účelem ochrany přírody a krajiny. Vy o tom víte, v samotné RIA se tomu nevěnujete, nepředkládáte žádné varianty, tak se chci zeptat, proč třeba o tom neuvažujete, když by bylo místními toto zřízení naprosto bez problémů přijato, a dokonce vám to i na těch jednáních deklarovali, že takto řízené lesní hospodářství by pro ně bylo akceptovatelné? Může to zřídit přímo stát pobočkou. Proč tohle ignorujeme a proč jste se nám doteď zatím k tomu nevyjádřil, že vůbec o této variantě se neuvažovalo? Děkuju.

