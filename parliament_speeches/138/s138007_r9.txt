File: s138007.htm
Anchor: r9
Date: 38. schůze, 6. května 2025
Speaker: Poslanec Miloslav Janulík

Speech:
Poslanec Miloslav Janulík:: Děkuju za slovo, pane předsedající. No, já jsem z druhého konce republiky - stejný modus operandi, u nás chcete taky vyhlásit nad lužními lesy CHKO - a já jsem tam samozřejmě vyrostl a jako kluk jsem si tam hrál. Vůbec nevidím ty důvody, které najednou teď po x desítkách let vedou tady k tomu.
Ale co vám můžu říct, kolegové, tak u nás si lidi šeptají, že to je prostě byznys. Ten byznys bude spočívat v tom, že se nejprve vytěží nepůvodní dřeviny. To bude jeden velký byznys. Druhý byznys bude ten, že se tam budou za evropské prachy vysazovat původní dřeviny.
U nás je to naprostý nesmysl, protože krajinu stovky let zdělával rod Lichtenštejnů a vytvořil tam to, co tam vytvořil, pak tam byla železná opona, ale my jsme jako lidi místní tam odjakživa měli naprosto volný přístup, nikdo tam ničemu neubližoval a ani neubližuje a jsme zvyklí tam nějakým normálním způsobem fungovat a žít. V momentě, kdy se vyhlásí nějaké CHKO, tak to místo prostě přestane být k žití.
Otázka zní tedy... Jak to říkala kolegyně, kdo nemá rád zvířata... My chceme chránit přírodu, ale my taky chceme nějak žít. Nebudete chránit přírodu za cenu toho, že nás všecky vyženete nebo že prostě tam budeme za plotem a nebudeme moct ani do lesa, do kterého jsme celý život chodili, vstoupit pod záminkami jakýmisi, že si prostě pořídíte studie. Takových studií vám vytvořím, kolik chcete, a nemá to žádnou reálnou hodnotu.
Ale říkám, ten modus operandi mně připadá úplně stejný. Tady na Křivoklátsku vám nijak nevadí skládky odpadů a že tam hoří plasty. Prostě to nikomu nevadí, ale budete vyhlašovat něco, proti čemu všichni jsou, tak budete... Kdo nás tedy volí? Tak snad ti občani, tak musíme poslouchat jejich vůli, a jestli tam 16 000 lidí nebo všecky dotčené obce jsou proti, tak vy to budete lámat přes koleno? U nás je to to stejné. Nikdo to tam nechceme a vy prostě na sílu si to prosadíte tak, jak v diktatuře. (Potlesk.)

