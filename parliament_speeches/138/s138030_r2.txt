File: s138030.htm
Anchor: r2
Date: 38. schůze, 6. května 2025
Speaker: Poslanec Jan Bureš

Speech:
Poslanec Jan Bureš:: Vážený pane místopředsedo, já jsem pozorně poslouchal, jak paní kolegyně Ožanová tady přečetla oba dva dopisy. Bylo to moc zajímavé, nicméně musím dát protinávrh k jejímu procedurálnímu návrhu. Já chápu, že chce přerušit tento bod, neřekla ale z jakého důvodu, ale to samozřejmě je právo paní kolegyně. (Námitky v sále. Předsedající: Prosím o návrh, pane poslanče.)
Prosím, neskákejte mi do řeči, nepokřikujte tady, pane kolego, na mě. (Obrací se do levé části sálu.) Já taky na vás tady nepokřikuju, když tady stojíte u toho. Kdybyste na mě nepokřikoval, tak na vás taky, prostřednictvím pana předsedajícího, nebudu křičet. (Předsedající: Kolegyně, kolegové, prosím o ztišení.) Prosím, dodržujme nějaké základní věci. (Předsedající: Ano, povídejte.)
To znamená, já si dovolím, pane předsedo, navrhnout, abychom přerušili tento bod do 15.15 hodin. Děkuji.

