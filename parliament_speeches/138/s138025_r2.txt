File: s138025.htm
Anchor: r2
Date: 38. schůze, 6. května 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný:: Děkuju, paní předsedkyně. Dobrý den. Vaším prostřednictvím, k paní kolegyni...
Protože jsem pečlivě poslouchal, tak informace aktuální, pokud jde o centrální registr psů, tam skutečně ty termíny byly zamýšleny dříve. Naráželo to na kapacitní možnosti Komory veterinárních lékařů, nicméně... Ještě jeden problém tam vznikl, a to, že celý systém posléze spadl do informačních systémů veřejné správy. Tím pádem se násobně zvýšily požadavky na ten samotný systém. Už to nejsou jenom ty obyčejné pasy těch registrovaných psů.
Nicméně dobrá zpráva je ta, že v tuto chvíli - teď jsem si to ověřoval - máme uzavřené výběrové řízení na dodavatele toho systému a počítám, že by měla být v brzké době připravena smlouva mezi komorou a dodavatelem a nejpozději do konce, nebo respektive do roka, tedy někdy do začátku roku 2026, by ten systém měl skutečně reálně fungovat tak, jak je nakonec v zákoně ukotven, jak jste po něm tady teďka se ptala. Děkuju.

