File: s138010.htm
Anchor: r5
Date: 38. schůze, 6. května 2025
Speaker: Poslankyně Eva Fialová

Speech:
Poslankyně Eva Fialová:: Děkuju za slovo. Já zase budu reagovat, vaším prostřednictvím, na kolegu Bureše.
Právě že se posloucháme. Já jsem vám to zmínila tady, že navrhujete právě ty pozměňovací návrhy, že jste říkali, že vy slyšíte obce a že jim nasloucháte, ale to, co tam měníte, tak není jediná věc, která občanům z Křivoklátska vadí. Tak by mě zajímalo, jak se poperete s těmi dalšími věcmi, proč to oni nechtějí. Mají k tomu své různé argumenty, a proto říkám: Ano, tak si prosaďte svoje pozměňovací návrhy v rámci koalice, přijměte je, jak to bude fungovat v současné chvíli, aby se Křivoklátsko uklidnilo, a pak si vyhlašte Národní park Křivoklátsko, aby nějakým způsobem byli uklidněni, že to opravdu nějakým způsobem fungovat bude. Tak já vám navrhuji jiný způsob. Já vás poslouchám, to není o tom, že bychom se neposlouchali. Je to různý, dvojí přístup, jak k tomu přistupujete. Na jedné straně obce posloucháte a na druhé je neposloucháte. To je za prvé.
Za druhé, budu reagovat i na kolegu Pražáka, který vás upozornil na vjezdy. Tak vy tady říkáte, že pan kolega Bendl navrhuje pouze přenesení na ty... do těch obcí a tak dále. Tak. Pozměňovací návrh číslo 6603 řeší, aby přestupky v dopravě na zvláště chráněných územích byly projednány s obcí, 6605: vyjmout z výjimek pro povolení vjezdu energetické společnosti, vodovody a kanalizace a majitele nemovitostí, 6646 ruší body společného ustanovení k dopravním přestupkům v národních parcích, 6648 se ruší pořizování zvukového a obrazového záznamu, takže když si to všechno poskládáte dohromady, tak majitel jakékoliv nemovitosti na jakékoliv samotě řekne, že tam jede za svým známým jakýmkoliv různým autem... (Předsedající: Čas.) Já to dopovím příště.

