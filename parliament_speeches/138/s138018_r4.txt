File: s138018.htm
Anchor: r4
Date: 38. schůze, 6. května 2025
Speaker: Poslankyně Eva Fialová

Speech:
Poslankyně Eva Fialová:: Já moc děkuju za slovo. Já bych chtěla reagovat na pana kolegu Krejzu, prostřednictvím vás, paní předsedající.
Pane kolego, já jsem se chtěla zeptat. Já jsem ty pozměňovací návrhy četla. Na první dobrou ohledně bezpečnosti mi to dává nějakým způsobem smysl a chápu ten záměr - jsme oba ze stejného kraje, takže víme, co se stalo v Českosaském Švýcarsku, kde je mi to velice líto, co se stalo - ale některé ty návrhy jsou vlastně možná až moc přísné z toho pohledu, tak by mě zajímalo, odkud jste vycházel? S kým to bylo konzultováno?
Mě to fakt zajímá z pohledu bezpečnosti, protože co jsem pochopila a debatovala i s ministerstvem, tak vznikala nějaká celková pracovní skupina, která do toho návrhu zákona dávala tato opatření, a ta jsou prokonzultovaná i se záchranným hasičským sborem, která byla naprosto dostačující nebo...
Tady na sebe děláme různé ty mimiky, tak se omlouvám, že rovnou reaguju.
Tak by mě to zajímalo, jestli to vychází tady z toho a jestli víte o tom, že minulý týden proběhlo v Českosaském Švýcarsku jednání, kde v rámci spolupráce to, co je navrženo, tak vlastně hasiči řekli, že to je dostačující, že k tomu odklízení nějakým způsobem dochází a že si nedokážou představit to nadměrné odklízení té tlející hmoty. Mě to fakt zajímá teď po té praktické stránce, abychom si to tu vyříkali, jak to bylo myšleno. Jak se to bude dít prakticky, jakým způsobem, kde se na to vezmou prostředky? Protože to bude pak další zásah pro národní parky, aby tohle musely zabezpečovat, protože jistým způsobem tahle požární ochrana dává logiku. Ráda bych slyšela, z čeho vychází a jakým způsobem se k tomu postavíme.

