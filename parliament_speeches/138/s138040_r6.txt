File: s138040.htm
Anchor: r6
Date: 38. schůze, 6. května 2025
Speaker: Poslanec Pavel Bělobrádek

Speech:
Poslanec Pavel Bělobrádek:: Děkuji, vážený pane předsedající. Kolegyně, kolegové, vážený pane ministře, já se omlouvám, že na poslední chvíli, ale chtěl bych načíst pozměňovací návrh, který je ve sněmovním dokumentu 6695. Jedná se o návrh, který vychází z požadavků povodí, která by chtěla změnu v tom, že pokud vyřezávají nálety kolem vodních toků, které potom brání průtoku a podobně, aby nebyly v podstatě ve stejné situaci, jako je stromořadí, to znamená, aby nebyly tyto dřeviny považovány za stromořadí a aby za ně nemusela být náhradní výsadba. Potom se přihlásím v podrobné rozpravě k tomuto pozměňovacímu návrhu.

