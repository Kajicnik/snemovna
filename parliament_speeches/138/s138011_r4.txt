File: s138011.htm
Anchor: r4
Date: 38. schůze, 6. května 2025
Speaker: Poslanec Stanislav Berkovec

Speech:
Poslanec Stanislav Berkovec:: Děkuju, paní místopředsedkyně. Dámy a pánové, přeju vám pěkný den. Víte, já jsem v CHKO Křivoklátsku a vůbec v těch lesích tam vyrostl, jezdím tam posledních mnoho desítek let.
Teď dovolte poznámku, která se týká právě těch pozměňovacích návrhů, o kterých mluvila vážená paní kolegyně Eva Fialová. Já jsem tam byl také 26. dubna, kdy se sešli občané a starostové na mostu v Roztokách, na takové velké demonstraci poměrně, několik set lidí se tam prostřídalo za ten den, za to dopoledne. Bylo to v době, kdy tam probíhala akce čištění Berounky, tak tam pluli vodáci, a tak jsem si s nimi povídal tam. Povídal jsem si s těmi starosty, s panem starostou Křivoklátu a s dalšími. Divili byste se, jak dobře jsou informováni a jaké kvalifikované dotazy mají, nejen o těch pozměňovacích návrzích. Oni to pořád nechtějí prostě, no, prostě to nechtějí. Děkuji.

