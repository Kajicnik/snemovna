File: s138012.htm
Anchor: r6
Date: 38. schůze, 6. května 2025
Speaker: Poslankyně Helena Válková

Speech:
Poslankyně Helena Válková:: Děkuji. Já jsem chtěla navázat na svoji předřečnici, paní kolegyni Zuzku Ožanovou, vaším prostřednictvím, paní místopředsedkyně, protože by mě také zajímalo...
V minulém projevu na minulé schůzi, když jsme se Křivoklátsku věnovali, tak vím, že pan ministr mě upozornil - a já jsem nezapomněla si to soudní rozhodnutí stáhnout - na soudní rozhodnutí, které bylo vydáno v jednom sporu. Budu o tom hovořit ve svém vystoupení. Bylo to ve věci, která se týkala obce Branov proti Ministerstvu životního prostředí, a kde byla tedy ta žaloba zamítnuta, ale když si podrobně prostudujete to soudní rozhodnutí, tak z něj nabydete velmi jednoznačného dojmu nebo dospějete k závěru, že to není úplně rozhodnutí, které říká: Ano, tohle je jednoznačně prokázané. Proč? Protože ten soud tam provádí takzvaný test proporcionality. To je poměřování těch různých práv, která jsou v kolizi. Dochází k závěrům, kde i sám on říká, že některé věci jsou politické anebo například, cituji: "Soud toliko dodává, že případné vyšší náklady mohou být jistě jedním z hledisek při úvahách o zřízení národního parku, nicméně půjde především o otázku politickou." Já se k tomu ještě vrátím v tom svém projevu.
Chtěla bych se pana ministra teď zeptat, jestli by mně odpověděl, zda byla podána - a to by opravdu ti, kteří nejsou uspokojeni, podat mohli - kasační stížnost u Nejvyššího správního soudu, protože zatím to není úplně dořešené. Zatím nepadlo to pravomocné rozhodnutí v tom smyslu, které by se nedalo zpochybnit. Já už mám jenom vteřinu, pane ministře. (Předsedající: Čas.) Jak to dál vypadá s tím řízením? Ten rozsudek není úplně jednoznačný podle mého názoru.

