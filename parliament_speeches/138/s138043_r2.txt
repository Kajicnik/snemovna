File: s138043.htm
Anchor: r2
Date: 38. schůze, 6. května 2025
Speaker: Poslanec Martin Dlouhý

Speech:
Poslanec Martin Dlouhý:: Děkuji za slovo, pane místopředsedo. Dámy a pánové, dovolte, abych vám představil za skupinu poslanců pozměňovací návrh, který najdete pod číslem 6563 a který se týká vlastně takové drobnosti, ale mohla by právě zaměstnavatelům přinést velké potíže, a sice, že se může stát, že jeden zaměstnanec v průběhu měsíce bude provádět činnosti v kategorii 4 a zároveň bude provádět činnosti v kategorii 3 ve vybraných pracovních podmínkách, a tím by vlastně mohlo dojít k tomu, že by zaměstnavatel musel zaplatit jednak vyšší sociální pojištění do toho veřejného systému a zároveň by měl platit pojistné do toho nového systému, který zákon má nyní zavést, takže je asi logické, aby to pojistné platil zaměstnavatel jenom jednou, takže tento pozměňovací návrh to řeší tak, že přednost bude mít povinný příspěvek na ty produkty spoření čili ten soukromý systém. Tím bude vyřešeno, aby zaměstnavatel nepřispíval dvakrát. To je vlastně celé, takže děkuju za pozornost.

