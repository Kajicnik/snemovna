File: s138011.htm
Anchor: r2
Date: 38. schůze, 6. května 2025
Speaker: Poslankyně Eva Fialová

Speech:
Poslankyně Eva Fialová:: Děkuji moc. Tak já si půjdu ten příběh a tu skládačku dopovídat.
Takže co se nám stane, reálná situace. My zrušíme udělování výjimek. To v současné chvíli blahodárně je uvedeno tak, že snížíme administrativu, od vašich kolegů. OK, zrušíme výjimky, takže nikde nebudou evidované espézetky, kdo kam může vjet, i do prvních zón národních parků, za prvé. Za druhé, zrušíme ochráncům přírody a krajiny, kteří se právě v těch zónách můžou pohybovat, aby mohli natáčet, pořizovat videozáznam, zvukový záznam a tak dále. To jim také zrušíme. Potom to přehodíme na obec, aby tyto přestupky řešila obec. To je super. Takže každý ten pozměňovací návrh vypadá na začátku nevinně.
Ale co se bude ve skutečnosti dít, když to poskládáte? Majitelé samot, kteří je užívají, nebo těch lukrativních restaurací v národních parcích, tak si za nimi bude moct jezdit kdokoliv jakkoliv, protože tato espézetka nebude nikde evidována a řekne, že mu vybouchlo auto, že zajede za majitelem této nemovitosti a že má na to ze zákona právo, si to obsluhovat. Tohle fakt chceme dopustit, aby v těch největších zónách mohlo se dít? Proto možná jsou vysoké pokuty, protože tam auta - a v některých případech ani osoby - nemají co dělat, aby ta příroda byla chráněná, proto vznikají muzea, i třeba KRNAPu, které je velice hezké a ukáže nám, to muzeum, místa a vodopády, které normálně nejsou přístupné pro občany, protože by mohlo dojít k narušení té přírody. To chceme těmito pozměňovacími návrhy z řad kolegů z ODS dopustit? Já tedy nechci, upřímně. Tak tady neargumentujte (Předsedající: Čas.), že se jedná pouze o nějakou drobnost.

