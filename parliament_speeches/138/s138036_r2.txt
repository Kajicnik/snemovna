File: s138036.htm
Anchor: r2
Date: 38. schůze, 6. května 2025
Speaker: Ministr životního prostředí ČR Petr Hladík

Speech:
Ministr životního prostředí ČR Petr Hladík:: Jen velmi krátce zareaguju, prostřednictvím pana místopředsedy, na paní poslankyni Fialovou. No, my jsme ji nezvažovali nikdy, protože takovýto návrh na stole neležel a neleží. Není žádná legislativa, která by říkala, jakým způsobem v systému mezinárodní ochrany a mezinárodních chráněných území něco takového existuje. Není na to žádná legislativa, není žádná provazba. My máme systém maloplošných a velkoplošných chráněných území. Velkoplošná chráněná území jsou chráněné krajinné oblasti, které kde hospodaření zůstává i na majetku státu původního hospodařícího - tedy buďto Lesů České republiky, nebo Vojenských lesů - a pak máme vyšší kategorii, která je mezinárodně vyšší, a to jsou národní parky, kdy hospodaření přejímá ta samotná nově vytvořená entita na majetku České republiky. Nic takového jako nějaká alternativa vlastně není, nemá legislativní oporu, a proto jsme se jí ani nemohli zabývat. Děkuju.

