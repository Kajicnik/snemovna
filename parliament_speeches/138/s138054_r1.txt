File: s138054.htm
Anchor: r1
Date: 38. schůze, 6. května 2025
Speaker: Ministr životního prostředí ČR Petr Hladík

Speech:
Ministr životního prostředí ČR Petr Hladík:: Vážený pane místopředsedo, vážené paní poslankyně, páni poslanci, krásný dobrý večer. Já jsem moc rád, že se k tomuto návrhu dostalo. My o ekoújmě budeme ještě někdy diskutovat, ale toto je velmi důležité, a to z toho důvodu, že si myslím a vnímám tady i širokou podporu, aby tenhleten Silvestr, který už je za námi, byl vlastně poslední takto benevolentní, tak jak býval.
Jsme vlastně poslední země. Naši západní partneři, naši kolegové tohleto mají dávno omezeno. K nám jezdí lidé ze západních hranic a odpalují a kupují si u nás pyrotechniku. Myslím, že to je špatně, že to je špatně z pohledu dětí, z pohledu ochrany zvířat, našich mazlíčků, ale také z (pohledu) životního prostředí.
To množství zplodin a látek, které je vypuštěno na Silvestra, tak překračuje všechny limity. My tady diskutujeme o limitech různých spaloven a různých chemických provozů a potom toto vlastně je odpalováno do vzduchu úplně zbytečně.
Takže jsem moc rád, že se tady spojila aktivita Ministerstva průmyslu a obchodu, Ministerstva životního prostředí a Ministerstva zemědělství na této novele, díky.

