File: s138033.htm
Anchor: r2
Date: 38. schůze, 6. května 2025
Speaker: Poslankyně Eva Fialová

Speech:
Poslankyně Eva Fialová:: Děkuju za slovo, pane předsedající. Mrzí mě, že tu nemáme pana ministra životního prostředí, ale chápu, že ta rozprava je dlouhá, ale máme opravdu spoustu myšlenek na probrání a na srdci, protože chceme mluvit i za ty občany ohledně Křivoklátska.
Ale já se budu věnovat zákonům, možná ze všech těch úhlů. Mě jste... Opravdu (mě) mrzí na tom, že se spojily dvě novely dohromady, přičemž ta jedna část je naprosto nekonfliktní. Naopak novela zákona o ochraně přírody a krajiny přináší spoustu dobrých věcí, ať už je to ta samotná druhová ochrana, stanovení nových biotopů a prostředí, ve kterém živočichové žijí, oproti chránění jenom jedinců, to rozdělení. Já chápu, že ta problematika je velice odborná, ale opravdu velice přínosná i do budoucna, i třeba pro nějaké rozhodování v té dané lokalitě, i třeba pro budoucí stavební povolení nebo jednodušší rozhodování přináší i hodně zjednodušení administrativy ohledně záchranných stanic. ***
