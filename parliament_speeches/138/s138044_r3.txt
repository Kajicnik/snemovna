File: s138044.htm
Anchor: r3
Date: 38. schůze, 6. května 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka:: Děkuji, pane místopředsedo. My se dostáváme do druhého čtení tady tohoto zákona o povinném příspěvku na stáří. Máme tady už několik pozměňovacích návrhů.
Dovolte, abychom se tedy vyjádřili nejdříve obecně. To znamená, že ten návrh zákona řeší to a ta klíčová opatření jsou taková, že povinný příspěvek je tam zaměstnavatele a taktéž se tam řeší výše příspěvku, to znamená, že ten příspěvek v tuto chvíli bude odstupňován podle počtu pracovních směn. Pan zpravodaj tady už potvrdil, že tam je pozměňovací návrh, který řeší de facto tu jednu hladinu. To je (hladina) těch čtyř procent, pokud se nepletu.
Takže právo má zaměstnanec vykonávat práci ve třetí rizikové kategorii z důvodu čtyř vybraných rizik. To víme. To je teplo, chlad, vibrace a fyzická námaha. Doteďka nikdo nebyl schopen vysvětlit, proč ten výběr je zrovna takový. V důvodové zprávě je zmínka o tom, že okruh vypadl z důchodové reformy, a pokud se podíváme na zákon o důchodovém pojištění, tak tam je v důvodové zprávě napsáno, že u těch náročných profesí tady tato čtyři rizika vypadla z Ministerstva zdravotnictví. Když se zeptáte na Ministerstvu zdravotnictví, tak tam není žádná analýza, neexistují žádná data, proč zrovna z těch třinácti rizik vybrali tady tato čtyři.
Zaměstnavatel musí zaměstnance o právu informovat a zaměstnanec musí o příspěvek požádat a sdělit taktéž potřebné údaje. Tento příspěvek je povinný a podléhá stejným daňovým úlevám, jako je ten dobrovolný. To znamená, že zákon nijak neřeší, co s těmi dobrovolnými, jestli je... nechává to na zaměstnavatelích, nebo na kolektivním vyjednávání, zda je ponechají třeba navíc, či je nahradí ty dobrovolné za tyto povinné. ***
