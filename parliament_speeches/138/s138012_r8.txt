File: s138012.htm
Anchor: r8
Date: 38. schůze, 6. května 2025
Speaker: Poslanec Miroslav Samaš

Speech:
Poslanec Miroslav Samaš:: Děkuju vám za slovo, paní předsedající. Dámy a pánové, já jsem tady už jednou vystupoval ve faktické poznámce k tady tomu tématu. Já tam pětadvacet let žiju, ale to, co se podařilo v posledních dvou, třech letech této vládě a vedení kraje, to se prostě nedá nějakým způsobem komentovat. Ti lidi jsou tam, když to řeknu slušně, naštvaní, tím způsobem, jak s nimi komunikujete, jak to všechno tlačíte, jak je to všechno na sílu.
Tak já bych vás chtěl požádat - já se nechci ptát, já vás požádat - nechte toho, odložte to, počkejte, až bude vhodnější doba, až se ty emoce trošku uklidní, vyndejte to z toho zákonu, tenhle národní park, a pojďte se k tomu vrátit, až skutečně ti lidi budou na to připravení, a netlačte to tak, jak to tlačíte teď. Já vás tím jenom žádám, pane ministře. Děkuju. (Potlesk.)

