File: s138009.htm
Anchor: r4
Date: 38. schůze, 6. května 2025
Speaker: Poslanec Patrik Nacher

Speech:
Poslanec Patrik Nacher:: Děkuji, pane místopředsedo. Já mám výhodu - možná nevýhodu - oproti kolegům, kteří se tomu věnují do detailu, že já půjdu po té samotné podstatě. Já bych se chtěl pana ministra zeptat, co je tedy přidaná hodnota tohohletoho jeho návrhu, protože jak jsem pochopil i dneska z klubu, tak místní občané to nechtějí, obce to nechtějí, starostové to nechtějí, vy se s nimi nechcete navíc o tom bavit, nescházíte se s nimi, teďka budete relativizovat, jestli 13 000 podpisů je z 16 000, nebo to je míň, prostě je to docela velká síla. Stát to bude stát peníze, takže bych řekl, i daňový poplatník to nechce, tak proč to děláte? Jaká je ta přidaná hodnota? Můžete to tady sdělit, pro koho to tedy děláte? Pro koho, jestli můžu poprosit konkrétně? Já pak když tak se doptám anebo to nechám na svých kolezích. Děkuju.

