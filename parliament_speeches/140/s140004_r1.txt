File: s140004.htm
Anchor: r1
Date: 40. schůze, 29. května 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za reakci, pane ministře. To je každopádně vždycky ta lepší zpráva, když můžeme spolu mluvit. Nečerpám z toho, co si myslím já, čerpám z názoru odborné veřejnosti. Já o tom mluvím se zástupci zejména Komory daňových poradců, ale samozřejmě i s dalšími zástupci, a ti volají po zveřejnění toho formuláře. Samozřejmě jako letitá exekutivní pracovnice na různých fázích vím, že to je přesně ten problém - zveřejnění formuláře, jeho struktura, jakým způsobem, pak můžete začít se bavit o nějakém konkrétním programování. Já nevím, určitě máte pracovní skupinu, teď jste to potvrdil - záleží, jaký je tam vzorek, a tak to nedokážu v tu chvíli posoudit. Zveřejněte formulář, po tom oni volají. Já tady pouze přednáším jejich názory, jejich prosby a jejich volání po tom, aby prostě to prošlo co nejhladčeji. My si nepřejeme, aby se to nepovedlo, to je dobrá cesta, ale je to jenom začátek. Je to jenom začátek - už tady jste prostě úplně zkazili srážkovou daň. Věřím, že se někdo tady od vás vyjádří, že bude na štendr pozměňovací návrh - kýváte, to je dobrá zpráva, děkuju - to bude ten pozměňovací návrh, který jsem viděla a který mám tedy zaslaný z Ministerstva financí, a já tady jsem vlastně zprostředkovatelem a prodlouženou rukou těch, na které ta povinnost dopadne. Děkuji.

