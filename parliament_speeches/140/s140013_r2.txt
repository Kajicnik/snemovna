File: s140013.htm
Anchor: r2
Date: 40. schůze, 29. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Jenom stručná reakce a děkuju za to, co tady teď před chvilkou zaznělo Když to vezmu z toho obecného výstupu, myslím, že se tady všichni shodujeme, nebo většina i tady s částí opozice, na tom, že tato legislativní úprava má smysl a že chceme podpořit úpravu, která umožní zaměstnanecké akcie v českém systému začít opravdu využívat.
Jenom krátce řeknu, já jsem se s tím tématem začal opakovaně setkávat od října loňského roku, kdy jsem dostal jako vicepremiér na starost koordinaci digitalizace, takže samozřejmě na té interní naší úrovni, ale i mezinárodní jsem vlastně byl konfrontován s tím, že prostě tento krok je klíčový, abychom ho udělali, pokud si chceme udržet naši konkurenceschopnost a využít maximálně potenciál naší ekonomiky. ***
