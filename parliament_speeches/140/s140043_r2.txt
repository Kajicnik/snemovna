File: s140043.htm
Anchor: r2
Date: 40. schůze, 29. května 2025
Speaker: Poslankyně Zuzana Ožanová

Speech:
Poslankyně Zuzana Ožanová:: Děkuji, vážený pane předsedající. Já bych navázala na kolegu, já jsem ho poslouchala, a vlastně první tři pozměňovací návrhy se týkají nějakým způsobem dopravy. Akorát, protože jsem je nestihla prostudovat celé, tak by mě zajímalo, tam se to zjednodušuje u těch drobných staveb, u silnic I. a II. tříd samozřejmě. Ale víte co? Bezpečnost silničního provozu je důležitá nejenom na těchto silnicích, ale i na dalších komunikacích. Když jsou drobné stavby, případně reklamní zařízení v blízkosti i místních komunikací nižší kategorie, tak brání ve výhledu, jsou vlastně bezpečnostním rizikem. Jestli jste myslel i na toto, když jste se zabýval touto problematikou, protože já bych řekla, že ty první tři pozměňovací návrhy spolu opravdu věcně souvisí. Ano, i ty drobné stavby, to jsou stavby, které můžou bránit ve výhledu. Vy to vlastně tak nějak ležérně... "Tak si budeme stavět v blízkosti těch místních komunikací a silnic III. tříd." To jsem nepochopila. Ten třetí pozměňovací návrh, ten ano, ten se snažil o tu bezpečnost, ale ty první dva mám dojem,⁠⁠⁠⁠⁠⁠ že tu bezpečnost silničního provozu naopak trošku snižovaly. Ale protože nejsem plně s nimi seznámena, jestli mi na to odpovíte, já samozřejmě do té doby, než bude hospodářský výbor, si to dále nastuduji.

