File: s140044.htm
Anchor: r2
Date: 40. schůze, 29. května 2025
Speaker: Poslanec Tomáš Müller

Speech:
Poslanec Tomáš Müller: Děkuji za slovo, paní předsedající. Já bych tady chtěl okomentovat sněmovní dokument pod číslem 6807. Jedná se tedy k pozměňovacímu návrhu, k sněmovnímu tisku 851, a tento pozměňovací návrh má tři body:
Prvním bod je, že opět dochází ke změně názvu tak, jak tady říkala paní kolegyně Silvia Doušová, protože dochází k rozšíření počtu novelizovaných zákonů, a je tak potřeba tuto změnu promítnout do názvu zákona.
Potom je tam bod 2. Za část druhou se vkládá nová část třetí, která včetně nadpisu zní: "Změna zákona hospodaření energií, § 20". Toto vlastně pojednává o tom, že zákon o hospodaření energií byl zvolen jako hlavní legislativní prostředek transpozice principu ‚energetická účinnost v prvé řadě‘ do české právní úpravy. Dochází tady k části transponované směrnice Evropského parlamentu Rady EU 2023/1791 ze dne 13. září 2023 o energetické účinnosti a o změně nařízení EU 2023/955. Dále... Toto vlastně popisuje sněmovní dokument. Dále tam došlo k doplnění § 2a, "Energetická účinnost v prvé řadě". Toto vlastně obsahuje legislativní definici principu ‚energetická účinnost v první řadě‘, včetně nástrojů, jejichž prostřednictvím se předmětný princip v praxi naplňuje. Je to průkaz energetické náročnosti, energetický posudek v odvětví budov a energetický audit a energetický posudek v energetických odvětvích a v odvětví průmyslu, dopravy, zemědělství, nakládání s vodou, informačních a komunikačních technologií a jiných odvětvích.
Další bod, co řeší tento pozměňovací návrh, je třetí bod. Toto upravuje účinnost změn, ta se navrhuje na 1. října 2025.
Vše je popsáno ve sněmovním dokumentu 6807, ke kterému se přihlásím v podrobné rozpravě.
Další můj pozměňovací návrh má číslo sněmovního dokumentu 6809 a také se to týká tří bodů:
První bod je opět změna názvu, o čemž již tady bylo řečeno.
Druhý bod je, že za část druhou se vkládá nová část třetí, která zní: "Změna zákona o správních poplatcích". Toto řeší to, že například ve změně energetického zákona, takzvaně lex OZE III, byl nový typ licence, licence na ukládání elektřiny. Bohužel s přijetím této úpravy nedošlo k novelizaci zákona o správních poplatcích, který upravuje správní poplatky za udělení licencí, což řeší tento pozměňovací návrh. Dále tady jsou řešeny poplatky za činnost energetického specialisty nebo lépe řečeno, dneska když si požádal, potom vykonal zkoušku, až teprve když dostal licenci, tak zaplatil. Bylo to docela nepřehledné. Dnes již pokud se bude účastnit a bude žádat o činnost energetického specialisty, tak již zaplatí, ty částky se změnily, navýšily se na 2 000, ale neměnily se deset let, tak si myslím, že ta částka je přijatelná a nikoho nezruinuje. Toto řeší i tento pozměňovací návrh.
Další věc (Reakce z pléna.) - já už to doplním, dojedu - je bod číslo 3, a to znění: účinnost se navrhuje první den druhého měsíce po vyhlášení proto, aby poplatek mohl být využit již v tomto roce pro hospodaření Energetického regulačního úřadu a nemusel se zatěžovat státní rozpočet.
K tomuto se přihlásím v podrobné rozpravě. Děkuji.

