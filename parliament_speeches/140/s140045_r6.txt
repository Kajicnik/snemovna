File: s140045.htm
Anchor: r6
Date: 40. schůze, 29. května 2025
Speaker: Poslanec Robert Stržínek

Speech:
Poslanec Robert Stržínek: Děkuji za slovo, paní předsedkyně. Dovolte mi, abych tady v zastoupení svého kolegy Roberta Králíčka vás seznámil s usnesením výboru pro veřejnou správu a regionální rozvoj číslo 166 ze dne 15. května 2025. Jednalo se o 41. schůzi výboru pro veřejnou správu a regionální rozvoj. "Výbor po představení návrhu panem inženýrem Martinem Mesršmídem, ředitelem Digitální a informační agentury, po zpravodajské zprávě pana poslance Roberta Králíčka a po rozpravě doporučuje Poslanecké sněmovně sněmovní tisk866projednat a schválit, a to ve znění přijatých pozměňovacích návrhů." Tady mi, kolegyně a kolegové, dovolte, abych byl stručný. Jedná se o legislativně technické úpravy, které nejsou příliš čtivé, proto si dovolím odkázat na materiál 866/2, kde tento legtech je popsán. Děkuju za pochopení.

