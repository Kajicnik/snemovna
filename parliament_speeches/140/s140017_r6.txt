File: s140017.htm
Anchor: r6
Date: 40. schůze, 29. května 2025
Speaker: Poslankyně Zuzana Ožanová

Speech:
Poslankyně Zuzana Ožanová:: Děkuji, vážený pane předsedající. Já bych běžně tady k tomuto tématu nevystupovala, nicméně kolegyně Jílková mě vyprovokovala.
Mě by zajímalo, jak tyto pozměňovací návrhy souvisí s tímto tiskem. Já se přiznám, že změna živností spadá pod MPO, protože... Víte, proč jsem na to háklivá? Protože už se to pokusil někdo dát v zákonech, které se týkají čistě Ministerstva spravedlnosti. Už byl pokus. Teď je druhý pokus, zase v nesouvisejícím tisku. Pokud se týče těch zápočtů u státních zástupců, promiňte, taky nevím, jak to s tímto tiskem souvisí. Já už jsem tady před nějakou dobou říkala jednu věc. Tu je jedno, jaký je dán zákon, vždycky se k tomu něco přilepí. Já si myslím, že tohleto je extrémní, že opět se dělá něco, co tady nemá být, jo? Řekněte mi, jak to souvisí s tímto zákonem. Já to opravdu nevím, ve vašich důvodových zprávách to není. Jak to souvisí s tímto zákonem? Děkuji.

