File: s140032.htm
Anchor: r2
Date: 40. schůze, 29. května 2025
Speaker: Poslanec Robert Králíček

Speech:
Poslanec Robert Králíček:: Dobře, řekněme si to na výboru, tam si to můžeme ocitovat, ale v těch nařízeních o krizi a vyšší moci, které je součástí těch deseti legislativních aktů, tak tam to jasně je, že Evropská komise v případě mimořádného migračního paktu nás prostě může přehlasovat.
Vy tady pořád to bagatelizujete, že to není problém, že tu nemáme migranty, ale on to tady říkal několikrát Hubert Lang... No, tak si řekněme na rovinu, jak jsme připraveni. Kolik těch míst v těch detenčních zařízeních máme? No, máme jich tam tisíc. To řekl pan Letocha dobře, 450 pro ženy s dětmi a zhruba 550 pro muže.
Já se vás zeptám, kolegové, víte, kolik bylo zadrženo nelegálních migrantů na česko-německé hranici podle statistik české policie v roce 2023? Já vám odpovím, 450. Víte, kolik jich bylo zadrženo podle statistiky německé policie? Zhruba 14 nebo 16 000, těch migrantů! Jestliže Německo ty hranice zavře, tak i kdyby sem poslalo 10 procent - to je 1 400 lidí - no, kam je dáme? Na to nejsme připraveni. Cizinecká policie je nějak poddimenzovaná, podfinancovaná a za čtyři roky se na Ruzyni ani nekoplo. Tam není žádné další detenční zařízení, které tam mělo být. Vy to máte hezké jenom na papíře, jenom na papíře.

