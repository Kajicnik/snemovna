File: s140027.htm
Anchor: r8
Date: 40. schůze, 29. května 2025
Speaker: Poslanec Aleš Dufek

Speech:
Poslanec Aleš Dufek:: Já bych chtěl říct jednu věc. Je samozřejmě jasné, že opozice v této chvíli využívá jakéhosi oslího můstku a prostě povídá tady o migračním paktu. Samozřejmě kdybychom měli oplácet stejnou mincí a zase to rozšiřovat, tak se pak můžeme bavit o tom, proč tedy tady máme tak málo lidí v České republice a tak mnoho je někde jinde a všichni tady chtějí chodit, co je vlastně hodnotová politika, jaké hodnoty kdo zastává a jakým způsobem my tady chráníme ty naše hodnoty, ale prostě stejně to musíme zúžit na úplně jednoduchou otázku. To znamená, tento balíček zpřísňuje podmínky pro migraci, nebo nezpřísňuje? Já si myslím, že zpřísňuje, takže prosím vás, povídejme, povídejme, povídejme, ale přijměme to a posuňme to dál, protože to je pro Českou republiku potřeba, tady tento balík. (Potlesk.)

