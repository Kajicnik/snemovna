File: s140007.htm
Anchor: r4
Date: 40. schůze, 29. května 2025
Speaker: Poslanec Jiří Navrátil

Speech:
Poslanec Jiří Navrátil:: Děkuji za slovo, paní místopředsedkyně. Dovolte mi, abych představil ve stručnosti dva pozměňovací návrhy týkající se sněmovního tisku 925 - nového vládního zákona o jednotném měsíčním hlášení zaměstnanců a zaměstnavatelů, a to v jednom s posunem účinnosti. Je to pozměňovací návrh nahraný pod číslem 6763, kdy obsahem tohoto pozměňovacího návrhu je posunutí účinnosti evidenčních povinností zaměstnavatelů a povinnosti zasílat měsíční hlášení z 1. 1. 2026 až na 1. dubna 2026 s tím, že údaje za měsíce leden až březen 2026 se dohlásí v období od 1. dubna 2026 do 30. června 2026. Účinnost zákona samotného však zůstává k 1. 1. 2026.
Další z pozměňovacích návrhů je pouze technický. Týká se - jeho obsahem je úprava legislativně technických nepřesností. Součástí pozměňovacího návrhu je také uvedení MŠMT a MSP, to znamená Ministerstva školství a Ministerstva spravedlnosti, mezi uživatele údajů zákona o jednotném měsíčním hlášení, a to s odloženou účinností od 1. ledna 2027. Uvedení Ministerstva spravedlnosti jako uživatele údajů se týká i úpravy insolvenčního zákona, která je obsažena v technickém pozměňovacím návrhu ke změněnému zákonu. Tato úprava vymezuje údaje, které zaměstnavatel hlásí Ministerstvo spravedlnosti prostřednictvím jednotného měsíčního hlášení.
Ke všem těmto pozměňovacím návrhům se přihlásím samozřejmě ještě v rozpravě. Děkuji moc za pozornost.

