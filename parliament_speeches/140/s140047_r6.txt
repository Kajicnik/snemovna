File: s140047.htm
Anchor: r6
Date: 40. schůze, 29. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Děkuji. Tak já moc děkuji i za pozměňovací návrhy, které byly načteny, i za tu debatu. A myslím si, že tady bylo poměrně dobře vidět, že je tady věcná shoda na tom, že bez kvalitní infrastruktury státu se prostě tady nedokážeme obejít. To, že jsme v procesu poměrně dynamického vývoje, to, že se inspirujeme v zahraničí, hledáme příklady dobré praxe, je evidentní. Já sám jsem byl včera celý den v Izraeli, kde jsme spolu s mými kolegy právě se bavili s kolegy z jejich digitální agentury na těch věcech, jak je oni mají nastavené, jaké mají zkušenosti, pozitivní i negativní. Takže já si moc vážím toho, že ten přístup je tady v tomto tématu poměrně konsenzuální, a děkuji za ty pozměňovací návrhy i za rozpravu, která k nim proběhla.

