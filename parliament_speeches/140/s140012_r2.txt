File: s140012.htm
Anchor: r2
Date: 40. schůze, 29. května 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Děkuju moc. Omlouvám se panu kolegovi, ale já budu velmi stručný.
Já jsem chtěl jenom zareagovat na to, co tady říkal ve svém odůvodnění Michael Kohajda k zaměstnaneckým akcím. Já bych byl velmi rád, kdybychom dokázali najít shodu, podpořit tento nástroj, protože může výrazně posunout českou ekonomiku kupředu. My často vedeme debaty o tom, proč se nedaří u nás tak startupovému prostředí, proč lidé, kteří mají zkušenosti, know-how, jsou těmi seniorními, zkušenými manažery, odborníky, proč nevstupují více třeba do dobrých podnikatelských záměrů v České republice, proč třeba naopak odcházejí do zahraničí. Vlastně jedním z těch důvodů je, že neumíme vytvořit motivaci, aby tito lidé, kteří třeba neinvestují jenom finanční prostředky, ale mohou investovat i své znalosti, své know-how, aby tyto kroky dělali. Takže jestli chceme opravdu naši ekonomiku posunout ke znalostní ekonomice, daleko více vytěžit nápady, šikovnost našich lidí, daleko více angažovat zaměstnance ve firmách a využít celý tento multiplikační efekt, který z toho může vzniknout, pro podporu české ekonomiky, tak si myslím, že je nutné v tento moment už podpořit takovýto nástroj, aby tady fungoval. Děkuju za pozornost.

