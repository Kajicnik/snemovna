File: s140021.htm
Anchor: r6
Date: 40. schůze, 29. května 2025
Speaker: Poslanec Jiří Mašek

Speech:
Poslanec Jiří Mašek:: Děkuji, pane předsedo. Dámy a pánové, také k panu Michalu Zunovi, vaším prostřednictvím. Ten začátek byl o schválení migračního paktu, už jsme tady o tom mluvili od začátku několikrát, popisovali jsme si, jak jsme to tady v přímém přenosu sledovali, jak to pan ministr na dálku zdůvodňoval, neměl to prodiskutované na vládě, tady se o tom nemluvilo vůbec, přišlo to zčistajasna. To, že jste potom vzali zpátečku pod tíhou toho, že jste si uvědomili, že to je špatně a že vám za to občané České republiky nezatleskají, je druhá věc. Po tom projevení... ne souhlasu, ale že jste se zdrželi, no, to už byla srabárna. Takže nezlobte se na mě, tohleto je jasná náplast na migrační pakt, předvolební tah a já se tomu budu velmi věnovat také ve svém příspěvku. Děkuju. (Potlesk ANO.)

