File: s140017.htm
Anchor: r2
Date: 40. schůze, 29. května 2025
Speaker: Poslanec Josef Kott

Speech:
Poslanec Josef Kott:: Děkuji pěkně za slovo, pane místopředsedo. Já bych si dovolil navázat na slovo pana ministra. Jsem rád, že se podařilo společně skutečně jak se zelináři, tak s ovocnáři najít prostor pro to, abychom upravili možnost zaměstnávání sezonních zaměstnanců, protože jak zde padlo, je to velice náročné a tím, že bychom nadále striktně trvali na tom, že budou využívány ty prostředky, které doposud jsou známy, tak bychom určitě snížili jejich konkurenceschopnost. Děkuji za to, děkuji skutečně za to, že se to podařilo.
Na druhou stranu bych byl velice rád, abychom byli velice obezřetní při rozvolňování i pro ty ostatní. Byl bych rád, tak jak tady řekl pan ministr, jsou tady věci, které by se měly vyzkoušet a poté dále používat, takže bral bych to tak, že ten pozměňovací návrh, který tam teď je nahraný, tak že bychom měli vyzkoušet a potom do budoucna se možná pobavit o tom, jestli se to rozšíří i na další odvětví jako taková a budeme chtít tomu zemědělství jako takovému v podstatě pomoct a udržet ho v nějaké konkurenceschopnosti v rámci Evropské unie. Děkuju.

