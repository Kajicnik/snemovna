File: s140043.htm
Anchor: r6
Date: 40. schůze, 29. května 2025
Speaker: Poslankyně Silvia Doušová

Speech:
Poslankyně Silvia Doušová:: Děkuji, pane předsedající. Vážené kolegyně, vážení kolegové, já bych se taky... Sice mě pan předsedající už představil, ale ještě jednou bych se představila, aby tady nedocházelo k trapným situacím, že si někdo nevzpomene na mé jméno, takže já se jmenuji Silvia Doušová. Děkuji.
Nyní už k pozměňovacím návrhům. Mám dva, dovolím si je tady přednést.
První je sněmovní dokument číslo 6814. Ten je poměrně stručný, jedná se o tři body. První z těch bodů je vlastně, že se doplňuje název zákona, "zákon o správě informací, o stavbě a vestavěném prostředí a o změně některých dalších zákonů", protože vlastně dochází k rozšíření počtu novelizovaných zákonů, tak je potřeba upravit i ten název.
Bod číslo dvě, se potom vkládá nová část třetí, která včetně nadpisu zní: "Část III. Změna stavebního zákona § 20". V tomto případě jde vlastně o soulad se směrnicí, takže stavební zákon v § 167 písm. e) požaduje instalaci dobíjecí stanice na každých 10 parkovacích míst v případě stávajících jiných než obytných budov. Nicméně směrnice 2024/1275, o energetické náročnosti budov, však požaduje instalaci pouze dobíjecího bodu. Z toho pak vychází, že zákon je tak přísnější než požadavky stanovené směrnicí, a proto se navrhuje zákonné požadavky upravit na úroveň směrnice.
Třetí bod je čistě technikálie, kdy se vzhledem k délce legislativního procesu posouvá účinnost změn na 1. října 2025.
Druhým pozměňovacím návrhem je sněmovní dokument 6815. I ten obsahuje tři body. V prvním bodě je to opět technikálie typu změna názvu. Druhý bod už je potom rozsáhlejší, protože za druhou část se vkládají nové části třetí až pátá, které včetně nadpisů znějí: "Část III. Změna energetického zákona", "Část IV. Změna stavebního zákona", "Část V. Změna zákona č. 87/2025 Sb". ***
