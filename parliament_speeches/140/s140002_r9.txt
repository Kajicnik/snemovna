File: s140002.htm
Anchor: r9
Date: 40. schůze, 29. května 2025
Speaker: Poslankyně Alena Schillerová

Speech:
Poslankyně Alena Schillerová:: Děkuji za slovo, paní místopředsedkyně. Vážené dámy, vážení pánové, pane ministře, jestli bude jednotné hlášení zaměstnavatele skutečnou byrokratickou úlevou, to se teprve uvidí. Předložené paragrafy rozhodně žádnou záruku nepřináší, a co hůř, přestože vláda zavádí povinnost měsíčního hlášení, jak bude vypadat konkrétní formulář, není známo ani náznakem. Ani my jako zákonodárci, natož dotčení zaměstnavatelé, tak nemáme nejmenší tušení, co se vlastně bude muset vykazovat. Po zkušenostech se zpackanou digitalizací stavebního řízení je to bianco šek, který si Fialova vláda v žádném případě nezaslouží. ***
