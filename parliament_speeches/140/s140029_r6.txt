File: s140029.htm
Anchor: r6
Date: 40. schůze, 29. května 2025
Speaker: Poslanec Martin Exner

Speech:
Poslanec Martin Exner:: Tak samozřejmě, že pokud je nějaká pozice vlády a ta pozice se nemění, tak platí i nadále. Pokud se týká mandátu, tak jednak projednávalo se to jak na evropském výboru, tak jsme o tom mluvili na výboru pro bezpečnost a mandát pro jednání dala rada pro spravedlnost a vnitřní věci, což je samozřejmě vládní orgán, a ten mandát zase potvrzoval tu stejnou pozici, jaká byla v té předchozí vládě. To znamená, mohu z toho zacitovat: "Pozice České republiky k povinným relokacím se nemění, naopak požadujeme, aby všechny typy solidárních opatření - v závorce relokace, finanční příspěvky, posilování kapacit - byly na stejné úrovni a členský stát si mohl vybrat, jakým způsobem bude přispívat." To se přesně stalo. Takhle se to vyjednalo.

