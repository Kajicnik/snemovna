File: s140024.htm
Anchor: r2
Date: 40. schůze, 29. května 2025
Speaker: Poslanec Michal Zuna

Speech:
Poslanec Michal Zuna:: Děkuji. Já jenom krátce na pana poslance Kotena, který několikrát uvedl, že se musíme bránit přílivu uprchlíků a že odmítá migrační pakt. Ale to je přesně to, co je v návrhu té novely zákona. Ten návrh má osm zpřísňujících bodů, osm zpřísňujících bodů, které jsou právě v návaznosti na to, abychom zpřísnili migrační a azylovou politiku.
Pokud říkáte, že odmítáte migrační pakt, tak zároveň odmítáte to zpřísňování, protože ten návrh tak je připraven právě na základě právního rámce migračního paktu. Takže to je svým způsobem oxymóron, který absolutně nedává smysl, a pouze zbytečně strašíte lidi nějakým názvem migrační pakt, když z toho my bereme pouze ty zpřísňující části. Znova je potřeba zopakovat, protože to zřejmě nechcete slyšet, že nic z té části, která řeší relokace, kvóty, solidaritu, v uvozovkách, tak v tomto návrhu této novely není.

