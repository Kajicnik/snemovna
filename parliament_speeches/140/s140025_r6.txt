File: s140025.htm
Anchor: r6
Date: 40. schůze, 29. května 2025
Speaker: Poslanec Michal Zuna

Speech:
Poslanec Michal Zuna:: Děkuju za slovo, pane předsedající. Já taky na pana kolegu Langa, který tvrdí, že bychom mohli tu zpřísňující legislativu připravit již dříve než po schválení migračního paktu.
Ale sám jste v té své řeči uvedl částečně nebo nějak určitě, ale nikoliv komplexně. Tohle je komplexní úprava a komplexní změna azylového zákona. Tvrdíte, že je to náš zákon azylový, to je pravda, ale zároveň ty úpravy, které my děláme, tak přeci musí být v souladu s evropskou legislativou. Pokud ten právní rámec Evropské unie nebyl připraven, tak bychom si tam mohli dát cokoli, ale nebylo by to v souladu. To, že to můžeme dělat až teď, tak přeci není náhoda, že i další země - zejména okolní země, ať už to je Německo, Polsko, ale i další, Belgie a Nizozemí - tak že připravují tu legislativu současně i s námi. To asi není náhoda, že nikdo čtyři nebo pět let nic nedělal, myslím v rámci ostatních zemí Evropské unie, a najednou všichni připravují zpřísňující legislativu. No, je to právě proto, protože to navazuje na ten migrační pakt a nemohlo se to dělat předtím tak, aby to bylo komplexní a účinné.

