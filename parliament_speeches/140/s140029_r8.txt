File: s140029.htm
Anchor: r8
Date: 40. schůze, 29. května 2025
Speaker: Poslanec Petr Letocha

Speech:
Poslanec Petr Letocha:: Děkuji, vážená paní předsedající. Vážené kolegyně, vážení kolegové, já bych teď chtěl ještě jednou vystoupit k tomuto tématu, zejména proto, že bych rád také načetl pozměňovací návrh.
"V reakci na rozpor mezi textem zákona - takzvaného lex Ukrajina - a aktuálními rozsudky Nejvyššího správního soudu v oblasti týkající se takzvaně druhotných pohybů držitelů dočasné ochrany nebo osob, které se dočasné ochrany vzdaly, a rovněž v reakci na vývoj na úrovni Evropské unie se doplňuje nový důvod nepřijatelnosti žádosti o dočasnou ochranu.
Česká republika je v Evropské unii dlouhodobě první v počtu držitelů dočasné ochrany per capita. Toto klade značné nároky na celý systém zajišťující důstojný život osob vysídlených z Ukrajiny v důsledku konfliktu." ***
