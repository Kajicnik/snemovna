File: s140049.htm
Anchor: r12
Date: 40. schůze, 29. května 2025
Speaker: Poslanec Tomáš Müller

Speech:
Poslanec Tomáš Müller: Děkuji za slovo. Já mám tři pozměňovací návrhy, které bych zde odůvodnil a okomentoval.
První je pozměňovací návrh, který je uveden pod číslem 6789 jako sněmovní dokument. Součástí tohoto pozměňovacího návrhu je i novela § 65, který mimo jiné stanovuje, že pokuty vybírá správní orgán, který je uložil, a to může být i Úřad pro technickou normalizaci, metrologii a státní zkušebnictví, dále jen ÚNMZ, který v zákoně o pyrotechnice vykonává činnost oznamujícího orgánu.
Dále vláda projednala jako sněmovní tisk784některé zákony v oblasti daní a působnosti Celní správy, který je nyní projednáván v Senátu jako senátní tisk číslo 97. Tento říká, aby orgány Celní správy převzaly zcela nebo alespoň zčásti správu placení peněžitých plnění v režimu dělené správy tam, kde dosud uvedenou agendu orgány Celní správy nezajišťují. Jedním ze správních orgánů, jehož se úprava dělené správy týká, je i ÚNMZ. S účinností tohoto zákona by tak vymáhání pokut uložených ze strany ÚNMZ měly zajišťovat orgány Celní správy.
Vzhledem k tomu, že sněmovní tisk768řeší problematiku dělené správy, pokud jde o ÚNMZ, v rozporu s koncepcí ve sněmovním tisku 784, v senátním tisku číslo 98, je žádoucí nyní projednávaný sněmovní tisk768uvést, pokud jde o ÚNMZ, do souladu s touto koncepcí a stanovit v tomto případě, že ÚNMZ pokuty nevybírá. Toto je pozměňovací návrh, který je uveden jako sněmovní dokument 6789, ke kterému se přihlásím v podrobné rozpravě.
Dále tady mám pozměňovací návrh, který je uveden jako sněmovní dokument číslo 6790. Jedná se o návrh na zrušení části třetí v zákonu o dozoru. V mezidobí již tato změna v zákoně o dozoru byla provedena a navíc tam bylo přidáno i více předpisů. Ponecháním tohoto ustanovení v zákoně o pyrotechnice by došlo k odstranění ze zákona o dozoru nad trhem.
Další pozměňovací návrh mám uvedený jako sněmovní dokument číslo 6791 a týká se účinnosti. Protože došlo ke zdržení projednávání zákona o pyrotechnice a v zákoně je stanovena účinnost k 1. prosinci 2024, navrhuje se účinnost od 1. prosince 2025 a pro F3 od 1. 7. 2026, aby nevznikly žaloby z důvodu legitimního očekávání.
Ke všem třem pozměňovacím návrhům se přihlásím v podrobné rozpravě. Děkuji. ***
