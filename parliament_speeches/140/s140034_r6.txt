File: s140034.htm
Anchor: r6
Date: 40. schůze, 29. května 2025
Speaker: Poslanec Petr Letocha

Speech:
Poslanec Petr Letocha:: Děkuji za slovo. Tak ještě jednou, pokusím se konstruktivně. My tedy teď schvalujeme zpřísnění migrace. To znamená, že to, čeho vy se obáváte, my jsme se snažili aplikovat některé body do našeho právního řádu, ať právě můžeme lépe s migrační krizí bojovat.
My v tuto chvíli máme samozřejmě nějaké typové plány třeba na migrační vlny velkého rozsahu, které tady máme dlouhodobě. Mimochodem, měli... Používali jsme je také s migrační vlnou v rámci Ukrajiny. Víme, že jsme tuhletu migrační vlnu velmi dobře zvládli. Ve chvíli, kdybychom měli skutečně obavy o to, že příchod těch migrantů je významný, tak i my můžeme zavést ten instrument a ostatně už jsme ho tady několikrát měli, že opět na chvíli dáme hraniční kontroly se sousedními státy, pokud bychom opravdu tu obavu měli, že tady tohle je. To znamená, my tady máme v tuto chvíli dost mechanismů, které by mohly bojovat s nelegální migrací.
To, co dneska děláme - já netvrdím, že to na sto procent vyřeší celou situaci s migrací, to asi ne, takto ambiciózní nejsme - ale děláme to proto, že veškeré kroky, které jsou součástí této novely zákona, pomohou České republice v boji s nelegální migrací. To je ten hlavní podnět, proč tady to děláme. Je třeba říct, že to opravdu vychází na základě společné shody v rámci evropských zemích, ta shoda se hledala, víme, moc dlouho a jsme rádi, že se nějaká našla. Byl to migrační pakt, který vy kritizujete kvůli solidaritě. Solidarita - tady ještě jednou zopakuji - v tomto návrhu zákona není, a co se týče migrací velkého rozsahu, ještě jednou zmíním, že na to máme typový plán. Děkuji za pozornost.

