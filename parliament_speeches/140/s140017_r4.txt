File: s140017.htm
Anchor: r4
Date: 40. schůze, 29. května 2025
Speaker: Poslankyně Marie Jílková

Speech:
Poslankyně Marie Jílková:: Vážený pane předsedající, děkuji vám za slovo. Ráda bych se vyjádřila ke svým pozměňovacím návrhům. Jsou poměrně jednoduché, technické.
Pozměňovací návrh jeden se týká úpravy živnosti psychologického poradenství a diagnostiky a rozšiřuje se o psychoterapeutické poradenství. Reaguje tak na praxi, kdy poskytování psychoterapeutických služeb není žádným způsobem upraveno a naráží to na praktické důsledky. Zároveň se tímto stanovuje, že akreditovat vzdělávací program bude... o něm bude rozhodovat MPSV a tyto podrobnosti programu bude stanovovat MPSV vyhláškou. Účinnost je 1. 7. 2026.
Ještě jeden pozměňovací návrh, ten se týká nálezu Ústavního soudu a reaguje se tím na to, že byla zrušena dílčí výluka zápočtu doby mateřské a rodičovské dovolené pro soudce. My to tímto chceme aplikovat i u státních zástupců, protože i tito mají úpravu zápočtu náhradních dob totožnou, proto i u nich by bylo možné dovozovat neústavnost. Proto se tímto pozměňovákem toto uvádí do souladu. Děkuji.

