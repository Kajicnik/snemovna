File: s140050.htm
Anchor: r4
Date: 40. schůze, 29. května 2025
Speaker: Poslanec Karel Smetana

Speech:
Poslanec Karel Smetana: Krásný den. Já přicházím s akcí, která přichází až po reakci. Chtěl bych odůvodnit pozměňovací návrh, který překládám spolu s kolegou Burešem a kolegyní Janou Krutákovou. Jedná se o pozměňovací návrh, který řeší změnu zákona o obalech.
Konkrétně v § 21a odst. 3 zákona o obalech nahrazuje číslo 50 číslem 25. Jedná se - ona o tom už mluvila kolegyně Peštová - jedná se o rezervu, kterou mají povinnost od roku 2020 s přechodným obdobím, které končí právě na konci roku 2025 vytvořit autorizované obalové společnosti. V současnosti má autorizovaná obalová společnost utvořenou jen polovinu cílové rezervy, to je rezerva z objemu zhruba 25 procent ročních nákladů, neboť se v této věci očekávala změna zákona o obalech. Pokud by toto znění zůstalo v platnosti, tak musela by autorizovaná obalovaná společnost v průběhu nejbližších osmnácti měsíců vytvořit další rezervy v objemu odpovídajícím 25 procentům ročních nákladů, což by pro výrobce zboží, mimo jiné i pro potravináře, znamenalo hradit po dobu nejbližších dvou let nejen náklady na třídění a recyklaci, ale i zbytečnou zhruba 12- až 14procentní přirážku určenou pouze k tvorbě umrtvené a pro provoz třídění zcela nadbytečné rezervy, což by tento pozměňovací návrh měl vyřešit. Děkuji.

