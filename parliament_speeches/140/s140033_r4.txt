File: s140033.htm
Anchor: r4
Date: 40. schůze, 29. května 2025
Speaker: Poslanec Robert Králíček

Speech:
Poslanec Robert Králíček:: Já bych chtěl reagovat na svého předřečníka, pana Letochu, prosím, vaším prostřednictvím.
Vy nás obviňujete, že strašíme. Vy tu strašíte lidi válkou, vy tu strašíte těmi vašimi billboardy, že my půjdeme do Ruska, s kým se budeme spojovat, vy nás nálepkujete, vy nás obviňujete. (Potlesk z řad poslanců ANO.) Čím strašíme? Tím, že se vás ptáme, jestli máte dostatečné kapacity personální i lůžkové v detenčních zařízeních? Tím, že se ptáme, jestli máte dostatečné kapacity v cizinecké policii? Tím, že se ptáme, jestli na to budete mít vůbec peníze, na ta všechna opatření, tím strašíme? Tím, že tu cituju statistiku, tím strašíme? Vy tu strašíte lidi! (Potlesk.)

