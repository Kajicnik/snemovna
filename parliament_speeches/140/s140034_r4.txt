File: s140034.htm
Anchor: r4
Date: 40. schůze, 29. května 2025
Speaker: Poslanec Pavel Žáček

Speech:
Poslanec Pavel Žáček:: Děkuju. Já jenom s úsměvem trošku bych se chtěl ohradit, že tady kopíruju nebo něco si půjčuju od pana Babiše. To opravdu ne, natolik ho přečteného nemám, natolik ho nesleduji, snažím se řešit to v intencích politické strany, za kterou jsem do Poslanecké sněmovny občany vyslán.
Ale chtěl bych říct, že co chci sdělit, hlavní message je v tom, že nesouhlasím a nedovedu si představit, že bychom mohli řešit tento problém, který se na nás sune zvnějšku tím, že opevníme Českou republiku, že prostě ji zadrátujeme, jako tady bylo, jako tady existovala vojsková Pohraniční stráž. Pan kolega Koten by nám mohl vyprávět. Myslím si, že nejde (není?) možné se vracet k této situaci za situace, kdy jsme v Evropě, v Schengenu, my to prostě musíme řešit. Chci tím sdělit to hlavní, že to musíme řešit na nadnárodní úrovni, abychom ustáli jako Evropa, jako kontinent a abychom zajistili budoucnost svým dětem, (a) to v těch standardech, pokud možno, v kterých žijeme my dneska. Děkuju.

