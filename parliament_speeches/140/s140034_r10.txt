File: s140034.htm
Anchor: r10
Date: 40. schůze, 29. května 2025
Speaker: Poslanec Radek Koten

Speech:
Poslanec Radek Koten:: Děkuji za slovo. No, tak ono to je velmi jednoduché, říct, že někdo sloužil na vojně a někdo měl modrou knížku. Já jsem si samozřejmě nemohl vybrat, kam půjdu sloužit, a to, že jsem sloužil u Pohraniční stráže jako spojař, no tak to je samozřejmě k mé cti a k tomu, že jsem si tam oživoval řemeslo.
Nicméně pojďme se vrátit k migračnímu paktu. No, tak samozřejmě tady teď řešíme důsledky schválení migračního paktu, nějakým způsobem se tady na to připravujeme, připravujeme si tady naši místní legislativu, ale to řešení leží někde jinde. To řešení je skutečně v ochraně hranice Schengenu, vnější hranice. Ta musí být bráněna brutální silou, protože ten chlív, který je teďka v Evropě, takový chlív tady v životě nebyl. To se na tom asi shodneme. Kriminalita, která je na západ od nás... Do Německa přišlo více jak 7 milionů nelegálních migrantů za posledních deset let a samozřejmě bezpečnost tam dostává taky pěkně, jak se říká, na zadek. ***
