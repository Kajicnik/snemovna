File: s140044.htm
Anchor: r4
Date: 40. schůze, 29. května 2025
Speaker: Poslanec Róbert Teleky

Speech:
Poslanec Róbert Teleky: Děkuji za slovo, paní předsedkyně. Kolegyně, kolegové, já vám chci vysvětlit svůj pozměňovací návrh, který je uložen ve sněmovním dokumentu 6798. Cílem návrhu je umožnit pokračování podpory výroby elektřiny z důlního plynu do roku 2029, stejně jako je to u jiných kogeneračních zdrojů -⁠⁠⁠⁠⁠⁠ zde bylo prodloužení schváleno v rámci lex OZE III, taktéž úpravou přechodného ustanovení -⁠⁠⁠⁠⁠⁠ zrušit duplicitní přechodné ustanovení v zákoně č. 19/2023 Sb. a zachovat pouze ustanovení v zákoně č. 382/2021 Sb., čímž se odstraní právní nejistota vzniklá souběhem dvou podobných ustanovení.
Výroba elektřiny z důlního plynu je bez podpory vysoce rizikovou investicí, vysoké provozní náklady, nízká, kolísavá kvalita plynu a nutnost nepřetržitého provozu. Návrh byl konzultován s hlavními teplárenskými společnostmi, které s navrhovaným zněním souhlasí. Byly z něj odstraněny technické nedostatky, které obsahoval v minulosti navržený pozměňovací návrh. Děkuji za podporu.

