File: s140043.htm
Anchor: r4
Date: 40. schůze, 29. května 2025
Speaker: Poslanec Jiří Havránek

Speech:
Poslanec Jiří Havránek:: Děkuju za slovo. Já se pokusím reagovat.
Vy jste to vlastně, paní kolegyně, prostřednictvím pana předsedajícího, na konci toho svého vystoupení řekla, protože opravdu tím cílem je řešit v jednom pozměňovacím návrhu čistě bezpečnost -⁠⁠⁠⁠⁠⁠ vyřešení těch reklamních bannerů, billboardů, všichni to známe -⁠⁠⁠⁠⁠⁠ a ty zbylé dva mají ale jiný cíl. Ty mají cíl pomoci s technologickým rozvojem České republiky a navazuje to u těch BTS stanic opravdu na nějakou naši dlouhodobou práci, která si myslím, že jde správným směrem. Všechny ty pozměňovací návrhy samozřejmě vznikaly za určité spolupráce s Ministerstvem dopravy, takže věřím, že i stránku té bezpečnosti, na niž jste upozorňovala, jistě zvažovaly a neměl by tam být tedy žádný problém.
Co si ještě dovolím zmínit, tak opravdu z mého pohledu řešíme tady dost často stavební řízení a tohle je zrovna věc, která pomůže právě i na těch stavebních úřadech, které s tím budou mít daleko méně administrativy, v podstatě to nebudou řešit, a to považuju vlastně za další pozitivní prvek. Potom můžou daleko více povolovat třeba stavby rodinných domů, popřípadě bytovek. To je další pozitivní věc pro Českou republiku.
Takže takto v krátkosti, určitě na hospodářském výboru budu rád, když se o tom pobavíme ještě více, byť nejsem jeho členem, ale určitě na projednávání dorazím.

