File: s140010.htm
Anchor: r3
Date: 40. schůze, 29. května 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová:: Děkuji pěkně. Já tedy navážu na tuto sérii představovaných pozměňovacích návrhů k tomuto návrhu zákona. Vážené paní poslankyně, vážení páni poslanci, vážení členové vlády, předkládám za klub Pirátů dva návrhy.
Jeden se týká dlouhodobého tématu Pirátů a to je valorizace slevy na poplatníka. Oč jde? Opakovaně upozorňujeme, že lidem hodnota slevy na poplatníka setrvale klesá, protože je v zákoně určena jako pevné číslo a tohle pevné číslo nebylo od roku 2022 změněno. Co to znamená? Že vlastně setrvale narůstá zdanění práce. My chceme, aby se práce lidem vyplatila, aby to zdanění práce nenarůstalo čistě tímto automaticky na hodnotě ztrácejícím prvkem, a proto navrhujeme, aby pro rok 2026 - když tedy bude schválen ten náš návrh - ta základní sleva na poplatníka činila 34 624 korun. ***
