File: s140014.htm
Anchor: r6
Date: 40. schůze, 29. května 2025
Speaker: Poslanec Jiří Strýček

Speech:
Poslanec Jiří Strýček:: Tak děkuji za slovo. Já bych jenom zareagoval na předřečnici. Ano, samozřejmě na těch podvýborech to zaznívalo všechno a tak dále, chodili tam zástupci z Ministerstva průmyslu, chodili tam zástupci - já nevím - ještě z CzechInvestu a tak, ale z vaší vlády nevypadlo vůbec nic, jo? To je ten problém, že my jsme se tam bavili neustále. Mně už bylo docela líto těch startuperů, kteří tam chodili, pořád se na nás dívali, jak my tam diskutujeme, a už potom mi říkali asi po třetím podvýboru, že to už nemá cenu, že v podstatě stejně se to nikam nepohne.
Oni tady tyto věci potřebují řešit hned, protože sama víte, paní kolegyně, a zaznělo to tam i na tom podvýboru (Předsedající: Mým prostřednictvím.) - prostřednictvím pana předsedajícího, se omlouvám - že pro ně je ten čas strašně důležitý. Oni nemůžou čekat na to, až se tady vláda rozhýbe a s něčím vyjde. Tam to zaznělo desetkrát, stokrát, byl tam vrchní ředitel Kouba, byli tam vaši úředníci, bavili jsme se tam o tom, byli tam vaši úředníci a v podstatě opravdu z toho nevyšlo ve finále vůbec nic. ***
