File: s140031.htm
Anchor: r6
Date: 40. schůze, 29. května 2025
Speaker: Poslankyně Zuzana Ožanová

Speech:
Poslankyně Zuzana Ožanová:: Děkuji, paní místopředsedkyně. Ve své podstatě kolega Benda, vaším prostřednictvím, již uvedl, že nějakým způsobem jsme spolu už o tom jednali, nejenom spolu, ale i s dalšími. Já jenom... Já si neodpustím, tak jako doma, tak jako jindy: Já jsem vám to říkala. Já vím, že je to klišé a on to kolega Benda zmínil, já jsem opakovaně žádala o předřazení novely soudního řádu správního právě proto, že opravdu ta novela, tisk 777, reaguje na praxi, je tam mnoho dobrých změn, je vyvážená, opravdu snaží se zamezit nějakému zneužívání práva, na druhé straně posiluje ochranu práva a tak podobně. Opravdu ten tisk 777 je velmi dobře napsán. Já si dovolím připomenout, Sněmovně byl rozeslán 28. 8. 2024. Já jenom připomenu, že jsem to chtěla předřadit několikrát s argumentací, že když se předřazují tisky, na kterých zjevně není velká shoda a jejichž projednávání trvá několik hodin, že jsme mohli během patnácti minut už zahájit tisk 777.
Děkuju kolegu Bendovi, že to uznal.
Teď k tomu samotnému pozměňovacímu návrhu. Vzhledem k tomu, že byl načten teprve včera... Já jsem se už na něho dívala, a tak jak kolega Benda předestřel, ještě se na něho podíváme, sejdeme se. Taky se domnívám, že by to mělo projít ústavně-právním výborem ve své podstatě. Nemyslím celý zákon, ale ta novela soudního řádu správního, protože opravdu to jsou detailní věci. Já třeba bych se chtěla zabývat ještě (tím), co se týče doručování, tam jsou docela zajímavé věci. Já si myslím, že jsme schopni se domluvit, že to případně projednáme na ústavně-právním výboru za přítomnosti Ministerstva spravedlnosti, protože to chceme čistě po odborné stránce.
Uznávám, že je tam jedna věc, která se týká této novely o azylu, a to je doplnění § 31 odst. 2, kde specializovaný samosoudce by také se zabýval dočasnou ochranou, to znamená, že by to nemusel projednávat Senát. Pokud se týče těch asistentů soudců, ono to ustanovení je výborné jenom v tom původním návrhu 777, je to ještě navíc propsáno do zákona o soudech a soudcích.
Ale já víc k tomu nebudu hovořit. My jsme se dohodli, že se ještě na to pod podíváme, zda k tomu máme výrazné rozpory, či nikoliv. Předpokládám, že bychom to ještě probrali na ústavně-právním výboru.
Ještě naposledy pro kolegu Marka Bendu, vaším prostřednictvím: Já jsem ti to říkala.

