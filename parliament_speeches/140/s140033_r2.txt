File: s140033.htm
Anchor: r2
Date: 40. schůze, 29. května 2025
Speaker: Poslanec Milan Brázdil

Speech:
Poslanec Milan Brázdil:: Taky bych rád reagoval na průběh rozpravy. Kolegyně, kolegové, v této republice je mnoho lidí, kteří se bojí - vy to víte, aspoň mnozí z vás, i zpravodaj to ví - kteří teď na facebooku... My tam komunikujeme, jsou lidé, kteří dokonce se bojí říct, že se toho bojí, až takhle jsme daleko. A že to je vážné téma? No, je to vážné téma. Já nevím, aspoň u nás na Moravě, my tam nechceme takovéto lidi. V Čechách to samé.
Podívejte se, koho to zajímá. Pár lidiček sedí (Hledí a ukazuje do pravé části sálu.), z vlády nikdo, dokonce i pan ministr, který tu sedí proto, abychom vůbec mohli pokračovat, tak ten si radši sedne bokem, protože možná i on se za to stydí. (Reakce z vládních lavic.)
Tak proč nesedíte tady a něco neřeknete, vždyť... (Reakce z vládních lavic.) Ale vy nemáte sedět tam, vy máte tady sedět, pane ministře. Prosím, nemluvte na mě, já... Když tak mně to pojďte říct sem potom.
Tak jenom jsem chtěl říct, to je ta váha? Poslanci - já nevím, kolik jich je - pár lidí řeklo: Tak my to zkusíme napravit, to, co vláda podělala. Nebo jeden ministr, vlastně ani vláda neměla k tomu... Vlastně k tomu ani nic neřekla. Ti prý si telefonovali, pak ten ministr tam něco podepsal a pak jsme si říkali: Co vlastně podepsal? A je tam něco? Je tam návratnost, nebo není návratnost? A musíme? A kvóty? A není... Vždyť to je tak důležitá věc. Co je stát? Stát má svoje hranice a chrání je proti těm, co sem nemají přijít. Vy tady mluvíte o tom: My to přerozdělíme a my pomůžeme a takhle. Oni se bojí, lidi. Vládním jakýmsi návrhem chcete něco napravovat? To, co vláda udělala, ji to vůbec nezajímá. (Ukazuje do vládních lavic.)
Toto je obraz této vlády. Nezajímá vás, oni vás nezajímají vůbec nebo vlastně oni na to kašlou.

