File: s140033.htm
Anchor: r14
Date: 40. schůze, 29. května 2025
Speaker: Poslanec Robert Králíček

Speech:
Poslanec Robert Králíček:: Vážená paní předsedající, já budu reagovat taky na pana kolegu Zunu, prostřednictvím.
No, vám když dojdou argumenty, tak začnete urážet. Koneckonců včera jsme váš přístup i k některým našim zesnulým kolegům viděli. Takže není to pravda. Já jsem to četl, četl jsem i ten migrační pakt a není pravda, co říkáte. Teď to říkal Hubert Lang, on mě předběhl. Ale také jsem poslouchal vyjádření bývalé ministryně vnitra Německa a současné vlády Německa, jak se chce vyrovnat s migrací na hranicích. Já jenom konstatuji i to, že 12. března ministr Rakušan prohlásil na tiskové konferenci po návštěvě Berlína, že s nimi budeme spolupracovat, že tu spolupráci budeme vítat, že se prostě nějakým způsobem dohodneme. Já se jenom ptám, jestliže to nastane a my budeme vstřícní na rozdíl od Rakouska a Polska a chceme se nějak dohodnout, jak to budeme řešit? ***
