File: s140012.htm
Anchor: r4
Date: 40. schůze, 29. května 2025
Speaker: Poslanec Jiří Strýček

Speech:
Poslanec Jiří Strýček:: Vážený pane místopředsedo, vážené kolegyně, vážení kolegové, já bych se rád vyjádřil k pozměňovacímu návrhu, který je v systému nahrán pod číslem dokumentu 6804. Týká se legislativní úpravy zaměstnaneckých opčních programů neboli takzvaných ESOPů.
Ještě než začnu s tou technologickou nebo technickou částí, tak bych se rád tady podíval ještě trošku do historie a vzpomenu tady takové základní body. Já jsem byl někdy s koncem loňského roku osloven vlastně startupovou asociací - předsedou - jestli bychom si nevzali do vínku našeho podvýboru problematiku startupů, což jsme samozřejmě udělali, protože je to problematika, která je jednak velmi zajímavá, je to problematika, která je velmi důležitá, protože já si myslím, že pokud tady chceme mít mladé, inovativní, rychle rostoucí firmy, efektivní, s vysokou přidanou hodnotou a tak dále, tak tady ta podpora těch startupů je jednoznačně na prvním místě.
Měli jsme asi čtyři nebo pět schůzí podvýboru, které se zúčastňovali zástupci ministerstev. Byli tam samozřejmě... Byl tam zástupce - předseda - asociace startupové, byli tam i zástupci úspěšných startupových firem, kde se tady tato problematika řešila. Na těch prvních schůzích jsme se samozřejmě zabývali otázkou celkově startupů, probírali jsme tam ESNA, probírali jsme tam startupové zákony, ale samozřejmě to gros se točilo nebo bylo kolem ESOPů, to znamená hlavně zdaňování těch zaměstnaneckých akcí.
Já bych k tomu chtěl podotknout, že v podstatě pokud já mám informace, tak startupová asociace začala jednat s ministerstvem někdy v červnu loňského roku, táhlo se to celé už za působnosti tady tohoto podvýboru. V podstatě jsme měli asi, jak jsem říkal, čtyři nebo pět schůzí, kde se zúčastňoval i vrchní ředitel, pan Kouba, z Ministerstva financí. To, co tam přednášeli zástupci startupů, ty svoje požadavky, názory a tak dále a tak dále, které potom ještě navíc zopakovali při velké konferenci, kterou jsme pořádali k této tematice na půdě Poslanecké sněmovny, tak bohužel nebyla žádná reakce, vůbec žádná reakce.
I když tedy vláda měla ve svém programovém prohlášení tuto podporu, tak ze strany Ministerstva financí v podstatě k této problematice nezaznělo vůbec nic. My jsme dokonce ještě se zavázali v březnu usnesením pana vrchního ředitele nebo Ministerstvo financí, aby k tomuto dalo nějaké konečné vyjádření, tak aby došlo k zlepšení té situace, aby se vyšlo vstříc požadavkům startupů a samozřejmě podle mého názoru se nedělo vůbec nic. Teď samozřejmě je tady velká snaha před volbami tady toto téma uchopit, protože je to atraktivní téma.
Já teďka bych rád navázal na slova ministra zemědělství, pana Jurečky, který se najednou tady hlásí ke startupům, ale když jsme pracovali v podvýboru, tak v podstatě za KDU-ČSL tam nebyl nikdo. Byl tam docela průřez politickým spektrem, ale od vás tam, pane ministře, nebyl nikdo. Takže já to chápu, je to zajímavé téma, je to téma před volbami, tak teď v podstatě se k tomu všichni hlásí.
Já bych... Když už tedy odejdu od té historie a od toho, že tato vláda skutečně pro ty startupisty udělala minimum, které mohla, v podstatě bych řekl, že skoro nic, tak bych jenom krátce shrnul ten pozměňovací návrh, který je nahrán v tom systému. Chci k tomu říct, že vlastně tento pozměňovací návrh vyšel z kompromisu jednání mezi startupovou asociací, mezi startupovými odborníky ze startupové komunity, odborníky ze soukromého i veřejného sektoru. Celý ten návrh je koncipován tak, aby byl prakticky použitelný a administrativně proveditelný i v podmínkách dnešních startupů.
Já bych nyní jenom v krátkosti a srozumitelně shrnul ty jednotlivé body týkající se těch zaměstnaneckých opcí. Ten náš návrh pozměňovací reaguje na dlouhodobé volání startupové komunity po konkurenceschopném a funkčním rámci zaměstnaneckých podílů ve firmách. Je nutno si uvědomit, že v současné době Česká republika v této oblasti výrazně zaostává za vyspělými státy. Podle mezinárodního srovnání Not Optional, Index Ventures, se Česká republika umístila až na 16. místě z 20 evropských zemí a v kategorii zdanění zaměstnanců získala pouze jeden bod z pěti. To je právě ten důvod, ten hlavní důvod, proč dochází k tomu, že vlastně ty úspěšné startupy dneska končí v zahraničí, startupisté odcházejí, protože nemají tady jednoznačně nastavené podmínky, a převádějí vlastně svoje firmy do zahraničí, kde ty startupy už fungují daleko lépe a startupy naše jsou tam vlastně konkurenceschopné. ***
