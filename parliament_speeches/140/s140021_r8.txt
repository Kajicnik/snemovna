File: s140021.htm
Anchor: r8
Date: 40. schůze, 29. května 2025
Speaker: Poslanec Radek Koten

Speech:
Poslanec Radek Koten:: Děkuji za slovo, pane předsedající. Ono tady zaznělo spousta názorů k migračnímu paktu. Já dokonce po úterním zasedání výboru pro bezpečnost jsem byl jaksi Seznam Zprávami takzvaně vyznamenán za to, že prý schvaluji hlasováním na výboru migrační pakt Evropské unie. Samozřejmě se to nezakládá na pravdě, protože ten migrační pakt byl odsouhlasen v Bruselu, nikoliv tady v Poslanecké sněmovně.
My už tady teďka jenom hasíme následky toho přijetí migračního paktu v Evropské unii. Já si dovoluju tvrdit, že my na to tedy, pokud budeme ve vládě, skutečně nepřistoupíme, na ty implementace.
Co se týká toho tendenčního článku na Seznam Zprávách, kde tedy píšou vyložené lži, tak to je naprosto neuvěřitelné a je to samozřejmě součástí nějaké předvolební kampaně. Takže tolik zhruba k tomu. ***
