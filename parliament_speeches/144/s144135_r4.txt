File: s144135.htm
Anchor: r4
Date: 44. schůze, 17. června 2025
Speaker: Poslanec Patrik Nacher

Speech:
Poslanec Patrik Nacher: Tak já děkuju, pane místopředsedo, za reklamu. Dokonce i pan ministr Blažek se na mě přišel podívat, tak to je dobré.
Já jsem byl požádán, abych to nějakým způsobem zkrátil, ale aniž by utrpěla ta obsahová stránka věci. Já vám tady nejprve něco řeknu obecně k tomu dnešnímu bodu, poté se dotknu té současné vládní kauzy a to je všechno, v zásadě. Takhle by asi byla struktura toho mého vystoupení.
Na konci teďka to docela mělo ten správný průběh za mě, kde my se ptáme a ministři odpovídají. Takhle by to mělo vypadat ten první den. Upřímně, mně se ta struktura takhle moc nelíbí, protože jsou to vedené monology, kde my nemůžeme reagovat. Pro diváky, kteří to neznají, v momentě, kdy není otevřená rozprava, tak mluví jenom s přednostním právem a my nemůžeme reagovat, nemůžeme se přihlásit s faktickou poznámkou. Teď už se to zlepšilo, také se třeba i něco dozvíme my, něco se dozví občané.
Než se pustím tady do té aktuální kauzy, mám tady nějakou časovou osu, kterou jsem si připravil pro vás. Teď jsem se dozvěděl před chvilkou, že paní ministryně Eva Decroix už prezentovala tu svoji časovou osu. Možná by bylo dobré, aby tady vystoupila v tomto bodě, neříkala to na tiskové konferenci a řekla to tady, protože když to řekne tady, tak tím chytne dvě mouchy jednou ranou, protože za prvé to bude v médiích - to ona chce - a za druhé to uslyšíme i my jako opozice a koneckonců i občané, co se dívají na přímý přenos z Poslanecké sněmovny. Takže to by mě docela zajímalo, jestli paní ministryně sem ještě přijde - Eva Decroix - a aspoň ve stručnosti nám představí tu svoji časovou osu. ***
