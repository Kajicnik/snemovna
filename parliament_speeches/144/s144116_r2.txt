File: s144116.htm
Anchor: r2
Date: 44. schůze, 17. června 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, paní předsedkyně. Vážená paní ministryně, páni ministři, já jsem teď dostala několik připomínek od občanů. Nevím, koho volí, ale jsou to občané, čili jsou pro mě velmi cenní. Oni mají jednu věc. Podívejte se, kdo tu je z ministrů? Jsou to jistě ministři, kteří si vytáhli kratší sirku. To tak bývá. Někdo vždycky musí být přítomen a držet vartu. Tomu rozumím, ale tady nejsou ti klíčoví. Tak proč se vůbec ptáte, proč tady vyjednáváme nebo chtěli jsme a iniciujeme vyslovení nedůvěry vládě? No, právě pro to jednání, které tady teď vidíte. Vždyť tady není ani premiér, ani ministr, kterého se toto bezprostředně týká. Kde je řada nejasností, zda věděl o tom, že opravdu stát chce prát špinavé peníze z trestné činnosti, možná. Je potřeba toto vysvětlit a tady nikdo není. To znamená, že nejenom nezajímá ministry opozice. To bych ještě možná i pochopila, ale ministry nezajímáte vy jako občané. Proto ty výsledky tady nejsou, nemáme odpovědi a nemáme se koho ptát, protože při vší úctě k paní ministryni a pánům ministrům, oni to nemůžou vědět, není to jejich kauza. Nebo možná mohou, ale to bych opravdu šla daleko. Myslím si, že nikoliv. Takže to je i ten důvod. Vláda si prostě neváží obyvatel této země. Děkuju.

