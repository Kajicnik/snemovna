File: s144100.htm
Anchor: r6
Date: 44. schůze, 17. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, vážený pane místopředsedo. Já jsem trošku měl naději při vystoupení pana kolegy Víta Omáčky, vaším prostřednictvím, kterého si velice vážím, a čekal jsem od něho, že zazní něco ve smyslu: vážení moji koaliční kolegové, pojďme se opravdu vrátit k meritu té věci, proč tady dneska jsme, a zkusme mluvit opravdu o té podstatě toho velkého průšvihu, do kterého se naše země dostala díky té nešťastné kauze Bitcoingate. Já jsem to neslyšel. Tak znovu vyzývám ministry, koaliční poslance, pojďme se o tom bavit, jak z té situace ven, co se pro to udělá. A nejenom ta prázdná slova, kterých jsme byli svědkem včera ve vystoupeních pana premiéra a jednotlivých ministrů. Děkuju.

