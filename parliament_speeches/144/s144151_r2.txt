File: s144151.htm
Anchor: r2
Date: 44. schůze, 17. června 2025
Speaker: Poslankyně Alena Schillerová

Speech:
Poslankyně Alena Schillerová: Děkuji za slovo, paní předsedkyně. Nezklamali jste! Strach, který vás spojuje, je opravdu mimořádně pevný, na rozdíl od toho ledu, který pod vámi křupe. Tu kru jste dnes mohli důstojně opustit, ale místo toho jste zvolili cestu pomalého utopení ve lžích, v obhajobě neobhajitelného a v hanbě. To, že dnes nebyla vyslovena nedůvěra, rozhodně neznamená, že vláda Petra Fialy má důvěru a že si zaslouží důvěru. Rozhodně si ji nezaslouží a já bych vám chtěla říct, že spravedlnost někdy chodí pomalu, ale vždycky nakonec přijde a ptá se jmenovitě! Děkuju. (Potlesk poslanců ANO a SPD.)

