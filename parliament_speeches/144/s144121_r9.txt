File: s144121.htm
Anchor: r9
Date: 44. schůze, 17. června 2025
Speaker: Poslanec Patrik Nacher

Speech:
Poslanec Patrik Nacher: Tak děkuji, no, já si myslím, že my jsme teďka byli svědky světové rarity, protože tady se úplně překresluje mapa demokratické diskuse v parlamentu nebo parlamentní diskuse. Je to tak, že vláda se zpovídá poslancům, koalice se zpovídá opozici. Takhle to je. Ten bod se jmenuje Projednání návrhu na vyslovení nedůvěry vládě. My máme klást otázky, my je klademe. Vy máte odpovídat, vy neodpovídáte. Většina ministrů tady není - ten, kterého se to týká, tady není vůbec - a vy máte tu drzost ptát se nás? Vy se nemáte ptát. Ne, vezměte si gumu, vygumujte si to z hlavy. Nemáte se ptát. Nazvěte si ten bod Grilování opozice, prohlasujte si to a pak se nás tady ptejte. My se budeme chovat jako vy, takže odsud zmizíme, já Aleně Schillerové řeknu, ať je tady přesně jako Zbyněk Stanjura, takže ji tady potkáte až v srpnu v tomhletom, v této logice. (Potlesk.) Takže my se ptáme, vy odpovídáte. Vy neodpovídáte a vy naopak chcete odpovědi po opozičních politicích. Takhle to nefunguje. Takhle to nefunguje, a jestli to takhle chcete, tak běžte dobrovolně do opozice, předejte tu vládu někomu jinému, ale není možné sedět jedním zadkem na dvou židlích: mít moc, vliv, vládu a zároveň se chovat jako opozice. To takhle prostě není. To je jedna věc.
Druhá, já tady opravdu musím říct, já si myslím, že předsedkyně našeho klubu je tady až moc, já bych jí skoro řekl, aby tady byla úměrně tomu, jak jsou tady ministři, tak aby tady nebyla tak často, protože ona i přesto, že tady sedí soustavně, tak ještě dostane za to vynadáno.
To si myslím, paní ministryně, že od vás fakt nebylo fér, tohleto. (Potlesk.)

