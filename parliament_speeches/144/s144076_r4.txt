File: s144076.htm
Anchor: r4
Date: 44. schůze, 17. června 2025
Speaker: Poslanec Ivan Bartoš

Speech:
Poslanec Ivan Bartoš: Já si to budu muset rozdělit nadvakrát. To je docela - vždycky mě to baví. Tak tady řešíme průšvih ODS a vlastně to skončí nakonec, takže tady budou odpovídat na otázky - ne vláda, ale Piráti.
Já bych chtěl reagovat prvně na pana Vondráčka, protože ještě, než se přihlásil kolega králíček, tak já už jsem měl cvaklo, protože tady zazněla první otázka. Ta informace týkající se metadat a vlastně to, že to pocházelo někde od (?) nebo od PPF, není teď jako čerstvě objevená, ta, myslím si, že byla po schválení toho návrhu. Mně tam přijde daleko jako další věc - a zase se to týká Zbyňka Stanjury.
My tady máme takový jako zlozvyk, zejména strany, které vlastně chtějí ty věci splnit jako naoko, ale vlastně je splnit nechtějí, že třeba splníme nějakou evropskou legislativu, která třeba je dobrá - ne každá evropská legislativa je dobrá, nemyslím si to - ale pak vlastně na to jako nedáme lidi nebo nedáme peníze, jo. A pak jako vyhodnocujeme zpětně, jak vlastně se ten boj proti lobbingu nebo jak se to jako osvědčilo. Ale pokud se nepodařilo za celou dobu na vládě prosadit tady přes pana ministra Stanjuru systemizaci míst, která by měla tedy na Ministerstvu spravedlnosti jako dohlížet na zákon o lobbingu, tak vlastně dopadneme úplně stejně jako s úřadem pro kontrolu hospodaření politických stran, kteří tady řeší nějaké banality typu nepřiznaných někde bannerů - naštěstí už jsme ten zákon změnili - co si dávají dobrovolníci, co podporují politické strany, ale prostě základní problémy vůbec politických kampaní řešit nechtějí. A já si myslím, že tohle je zase podobná věc, jako je zákon o lobbingu - no prostě jsou strany, které ty věci plní naoko, ale ve finále je řešit nechtějí. A na pana Králíčka zareaguji: nemusí se bát.

