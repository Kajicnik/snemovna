File: s144111.htm
Anchor: r2
Date: 44. schůze, 17. června 2025
Speaker: Poslanec Patrik Nacher

Speech:
Poslanec Patrik Nacher: Ano, děkuji, paní předsedkyně, já budu reagovat na kolegu Zborovského. Já nebudu tak přísný jako můj kolega Hubert Lang, protože si myslím, že já jsem naopak vděčný, že tady vůbec někdo z koalice vystupuje, a něco hájí. Ale já jsem chtěl k tomu obsahu toho, co tady řekl kolega Zborovský, vaším prostřednictvím, který se tady pustil do penzijní, takzvané penzijní reformy. Já bych mu chtěl říct, že kdyby si vzal příklady i z jiných zemí, tak jsou země, kde se odchází do důchodu naopak v dřívějším věku. On tady vybral ty příklady, které se mu samozřejmě hodí, tak nechť udělá průměr. To je jedna věc.
Druhá věc. To, že on si tady vzal příklad Dánsko, mohl bych třeba vzít jiné skandinávské země, je sice pěkné, pane kolego, ale vy se musíte dívat na věk dožití ve zdraví, ne věk dožití jenom. A věk dožití ve zdraví třeba ve Švédsku se za posledních dvacet let posunul o rok a půl. Ve zdraví, to znamená ti lidé jsou zdraví, mohou třeba chodit déle do práce, to znamená, že i té ekonomice nejenže jakoby neberou nebo berou méně a něco tam do toho ještě přispívají. Ale v České republice se to nepohnulo vůbec, vůbec. A to je pravá penzijní reforma. To znamená cílem je zvýšit věk, průměrný věk dožití ve zdraví. Ne že jakoby budete udržovat ty lidi, jako když to řeknu, ano, oni nebudou v důchodu, oni půjdou do práce, vy ušetříte na důchodovém účtu, ale o to víc dáte do zdravotnictví. To by vám tady asi řekli odborníci. To znamená jenom to přenesete z jedné kapsy do druhé a říkáte tomu reforma. Skutečná reforma je to, co se děje v těch zemích, které jste vyjmenovali, ale to se u nás neděje. Tak prosím pěkně, toho se chopte a pak já vám budu tleskat.

