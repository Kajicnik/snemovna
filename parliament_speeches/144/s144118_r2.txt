File: s144118.htm
Anchor: r2
Date: 44. schůze, 17. června 2025
Speaker: Poslanec Jakub Michálek

Speech:
Poslanec Jakub Michálek: Děkuju za slovo, vážená paní předsedající. Tak Zbyňka Stanjuru tady bohužel nemáme, což je velká škoda, nicméně proč si nepřipomenout přesně, co Zbyněk Stanjura tady říkal? (Přikládá mobilní telefon k mikrofonu a pouští audiozáznam.) Jo, takže jsme si to poslechli tady přímo od pana ministra financí, který se teďka někde schoval a odmítá tady diskutovat s poslanci, versus dopis ministra Blažka, který říká: "Vážený pán inženýr Zbyněk Stanjura, 30. ledna 2025. Vážený pane ministře, v návaznosti na náš ústní rozhovor si vám dovoluju zaslat dopis doktora Kárima Titze." Takže jednoznačně je usvědčen ze lži ministr financí a není schopen ani tady se zodpovídat Poslanecké sněmovně. My jsme tady na to upozorňovali a upozorňovali jsme na to i včera, že pro jednání o důvěře vládě je to nezbytné.
Takže my se skutečně musíme poradit, co s tímto nestandardním postupem, a já žádám o přestávku 10 minut na poradu poslaneckého klubu Pirátů, abychom se poradili, jak dál budeme postupovat v této situaci, kdy Zbyněk Stanjura maří jednání celé Poslanecké sněmovny. Děkuji.

