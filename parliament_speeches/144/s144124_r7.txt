File: s144124.htm
Anchor: r7
Date: 44. schůze, 17. června 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji, paní předsedající. Já jsem také ráda, že je tady pan ministr přítomen, akorát abych mohla připomenout ty otázky, tak by bylo třeba, aby i naslouchal. (Obrací se k ministru financí Stanjurovi, který hovoří s předsedou vlády. Odmlka.) Co se týče otázek na pana ministra Stanjuru. Padly tady opakovaně, ale protože nebyl v sále, tak si nemůžeme být jisti, zda budou také zodpovězeny - případně je připomeneme - ale já tady mám pro pana ministra i vytištěný ten dopis, který mu šel 30. ledna a kde je jasně napsáno, že proběhl ústní rozhovor s Pavlem Blažkem někdy v lednu. ***
