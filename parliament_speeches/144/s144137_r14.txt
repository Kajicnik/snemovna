File: s144137.htm
Anchor: r14
Date: 44. schůze, 17. června 2025
Speaker: Místopředseda PSP Jan Skopeček

Speech:
Místopředseda PSP Jan Skopeček: Tak já se také obávám, že ten první návrh je nehlasovatelný, ale protože tady z toho nechci dělat bojovou atmosféru, tak si myslím, že bychom se měli vypořádat hlasováním, kde prostě se k tomu každý postaví podle toho, jak to uzná za vhodné. Ale také si myslím, že není možné nutit kohokoliv z ústavních činitelů nebo poslanců, aby se povinně účastnil jakéhokoliv jednání. Je to prostě na zodpovědnosti každého z nás. Ale znovu říkám, nechci z toho udělat nějaké bojové hlasování. (Poslankyně Schillerová se hlásí o slovo.)
Ještě se hlásí s protinávrhem paní předsedkyně.

