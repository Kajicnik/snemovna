File: s144114.htm
Anchor: r3
Date: 44. schůze, 17. června 2025
Speaker: Poslanec Ivan Bartoš

Speech:
Poslanec Ivan Bartoš: Já jsem v tom předchozím vystoupení jenom nemohl dokončit, takže jsem využil tu druhou faktickou, abych doplnil.
Jak můžete vidět v médiích, dnes má tedy asi odpoledne někdy vystoupit paní ministryně decroix. Má představit veřejnosti na stránkách Ministerstva spravedlnosti nějaký časový harmonogram. Já stále čekám, jestli to bude časový harmonogram, který bude popisovat jenom kroky Ministerstva spravedlnosti, nebo to tedy už jako cross-rezortně bude popisovat i ten harmonogram, co se dělo v interakci s Ministerstvem financí, a jestli tam tedy tento ústní rozhovor bude. Já si tedy myslím, že by to prvně měla vědět Sněmovna a prvně by ten harmonogram a to vysvětlení mělo zaznít tady od těch aktérů, tedy od Zbyňka Stanjury a od paní ministryně Decroix, tady prvně před Sněmovnou, následně novinářům, následně lidem, když je tedy tato schůze.
Druhá věc. Já čtu často reakce i třeba členů ODS, ale i diskutujících, jak to, že ty dokumenty mají novináři, a jak to, že se tedy z toho ministerstva dostávají? A já bych chtěl, aby nejen Zbyněk Stanjura přišel, ale přinesl nám i ty zbylé dokumenty, o kterých se tady všichni bavíme, například jaká byla ta reakce úředníků z Ministerstva financí, když mu tady dali zamítavé stanovisko? Na co přesně reagovali? Protože i tam mohl být harmonogram, že je zamýšlená tato transakce třeba na začátek tohoto roku, tudíž by tam byla jistá urgence to řešit.
Jakub Michálek si to vyžádal, ještě že tu stošestku máme a že se ji nepodařilo těm, kteří si s korupcí nechtějí lámat hlavu, ji nějakým způsobem odvolat (nesrozumitelné?). My jsme si ty dokumenty vyžádali. Ale hlasování o důvěře, či nedůvěře vládě bude probíhat dneska, a my ty dokumenty dostaneme asi za čtrnáct dní. To si myslím, že je taky zásadní problém. Takže ať Zbyněk Stanjura (Předsedající: Čas.) přijde a ukáže ty dokumenty, které (nesrozumitelné).

