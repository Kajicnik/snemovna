File: s144114.htm
Anchor: r9
Date: 44. schůze, 17. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji vám za slovo, vážená paní předsedkyně. No, je svolané jednání Sněmovny k vyslovení důvěry, nebo nedůvěry vládě České republiky a z těch hlavních aktérů, když to takto řeknu, nebo z toho, co je ve veřejném prostoru, to jest pan premiér, který je zodpovědný za celou vládu, nová paní ministryně spravedlnosti, ale vzhledem k těm informacím, které se stále více a více objevují, tak teďka bych tady taky já sám za sebe, nebo předpokládám nejenom sám za sebe, viděl přítomnost pana ministra financí, i když možná v tuto chvíli vyřizuje něco z referátníku, co mu tam leží, ne čtyřicet, možná i větší počet dní. No, tak to už bylo úplně špatně, že jo.
Při vší úctě k ministrům, kteří jsou zde přítomní, pan ministr kultury Baxa, pan ministr ministr Ženíšek... Tak jako dobrý, ale nejsou tady ti hlavní aktéři. Jestli tady nemůže být pan ministr financí? Jestli má něco neodkladného, tak ať sem přijde pan premiér Fiala, ten je zodpovědný za celou vládu, a předpokládám, minimálně v hrubých rysech - teďka přišla i paní ministryně obrany - takže v hrubých rysech minimálně i pan premiér by se mohl k těm informacím vyjádřit. Děkuji.

