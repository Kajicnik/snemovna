File: s144120.htm
Anchor: r8
Date: 44. schůze, 17. června 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, paní předsedající. Tak já musím zareagovat na paní ministryni Černochovou, vaším prostřednictvím.
Paní ministryně, naše paní předsedkyně Schillerová tu sedí celé dva dny. Vy se tady střídáte jak na páse, jenom kdo má službu. Vy jste tady teď přišla, řekla jste, že lžeme, ať tady sedí, ať tady odpovídá. Proč to neřeknete panu Stanjurovi? (Potlesk.) Ten si sem včera přišel, vysmál se nám do obličeje, protože je všechno úplně v pohodě. Já bych tu vaši řeč ve stenozáznamu dneska převedla na to, že to, co říkáte paní naší předsedkyni, říkejte svému Stanjurovi. Kde je? (Potlesk.) On utekl, protože on nám na ty svoje lži, které vy tady bohužel obhajujete... Já vás znám tedy dost dlouho a fakt bych to od vás nečekala, že se budete zastávat Stanjury, zrovna vy. Prostě vy sem přijdete fakt jak jeho chůva. Chudinka malá Stanjura tady někde kouká v kanceláři. Proč nepřijde a neřekne nám ty své odpovědi? Vždyť je to o něm, o Fialovi a o vaší vládě. Prosím, už tohle nedělejte, protože se ztrapňujete sama sebe. (Potlesk.)

