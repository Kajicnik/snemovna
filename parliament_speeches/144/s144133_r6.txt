File: s144133.htm
Anchor: r6
Date: 44. schůze, 17. června 2025
Speaker: Poslanec Patrik Nacher

Speech:
Poslanec Patrik Nacher: Děkuju, pane místopředsedo. Já o tom budu mluvit ve svém příspěvku. Ale tady musím reagovat na kolegu Haase. Já, byť nejsem právník, to se prostě bere z definice věci. Já vám řeknu jiný příklad, pane kolego, vaším prostřednictvím. Já jsem to říkal ministrovi kultury, protože on těm bitcoinům nerozumí, tak jsem mu chtěl říct nějaký jiný příklad.
Tak budete mít falzifikát-obraz, s kterým přijde někdo do galerie. A ta zjistí, že to je falzifikát. Tak má nějakou povinnost, nahlásí to policii. A pak s tím samým falzifikátem-obrazem půjde na Ministerstvo kultury. A vy řeknete: Ministr kultury, Ministerstvo kultury není povinnou osobou, tak si ten obraz může nechat a pak ho někde zpeněží. To je vlastně v překladu to, co vy tady říkáte. To prostě nemůžete myslet vážně.
Každý z nás, každý z nás... (Poslanec Haas reaguje z místa a gestikuluje.) Ne, to není takhle, jak mi tady ukazujete. To je úplně normální příklad.

