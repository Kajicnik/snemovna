File: s144115.htm
Anchor: r6
Date: 44. schůze, 17. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo. Vážená paní ministryně, vážení páni ministři, kolegyně, kolegové, projednáváme návrh na vyslovení nedůvěry vládě České republiky. Co mě teďka velice mrzí, že toto jednání není přenášeno naší veřejnoprávní rádoby Českou televizí. Je to smutné, protože uvědomme si, že ne všichni občané mají přístup na internet, aby mohli sledovat jednání Sněmovny prostřednictvím internetu. Pro mnoho občanů i ten zdroj toho obrazového a zvukového záznamu je ta Česká televize. Takže velice mě mrzí, že toto jednání přenášeno v přímém přenosu není.
Další věc, co chci zmínit, vystoupení koaličních poslanců opravdu a nebudu říkat prostřednictvím vaším, nevím, jestli se nedopustím něčeho, protože nebudu jmenovat nikoho, ale z těch vystoupení, která tady zazněla, opravdu od nikoho z nich jsem neslyšel a rád bych to nejenom já určitě slyšel, jak oni osobně jako poslanec XY vnímá tu situaci a je jedno, z které je koaliční nebo z které strany součásti koalice je. Prostě každý by na tu věc, na jakoukoliv věc měl mít nějaký názor. A znovu opakuji, je smutné, že přenos tohoto jednání není přenášen v přímém přenosu České televize. Děkuji.

