File: s144128.htm
Anchor: r4
Date: 44. schůze, 17. června 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura: Já jenom krátká reakce k tomu rozhovoru. Samozřejmě všechno přesně tak to bylo. Budu chtít nějakou schůzku, pošlu ti k tomu podklady. Nebudu říkat, že si vykáme v zákulisí, jo? To prostě není pravda.
No, a můžete věřit, nebo ne, my nemáme stanovisko, já mám podklad k jednání, mám podklad k jednání třeba s vašimi nebo s mými bývalými kolegy z vlády, a to je pro domo (?), tam jsou i věci, jaké argumenty mám použít, co třeba už ten ministr řekl a podobně. To není věc, to není žádné stanovisko, žádný referátník. Kolikrát vám to už mám říkat?
Jestli vaši ministři chodili na jednání bez podkladů k jednání? Je to možné. Někdy to tak vypadalo, ale to nic není. A nechtějte po mně, můžete to chtít, a já vám fakt nedám podklady pro jednání v žádné záležitosti. Dokonce jsme to soudně vyhráli, když jsme dělali konsolidační balíček, tak jsem někde řekl, že jsem měl plno podkladů, což je fakt, myslím, že jste se účastnil, tak víte, že jsem měl nějaké požadavky, nebo my všichni jsme měli nějaké nápady, požadavky, já jsem nosil podklady. No, nějaký občan chtěl ty podklady, podle stošestky jsme mu nevydali, s tím, že je to podklad, ne stanovisko, a to je úplně něco jiného, stanovisko nebo tisk a důvodová zpráva, tam není žádný problém a soud rozhodl, že podklady k jednání se nevydávají, protože nepodléhají stošestce. Tak nevím, pořád dokola se na tom točíte.
Podklad k jednání má samozřejmě policie, ta si ho přečte a rozhodne se a bude to nějak hodnotit, to je celé. Vy jste tady říkal, že nechcete vystupovat jako policie, tak vám říkám, že ten dokument policie samozřejmě má. Co s tím nadělá, to je otázka na policii, ne na (nesrozumitelné?).
K informaci, to jsem řekl, že proč advokáti a notáři dali podnět... Za prvé, jsou povinné osoby a já nevím, jestli někdo dal podnět. Nevím a nemohu to vědět. Vy říkáte, že podali, je to možné, nemůžu to rozporovat ani potvrdit, protože nemám zákonnou možnost, jak se to dozvědět.

