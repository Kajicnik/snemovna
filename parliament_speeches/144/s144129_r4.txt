File: s144129.htm
Anchor: r4
Date: 44. schůze, 17. června 2025
Speaker: Poslanec Andrej Babiš

Speech:
Poslanec Andrej Babiš: Pan ministr samozřejmě udělal ze mě totálního hlupáka, protože já samozřejmě nic neumím. No, pane ministře, tak já vám tady přečtu něco, když tedy mluvíte o tom, kdo lhal a kdo co. "Šéf poslanců ODS přiznal, že o své firmě neříkal pravdu." To je o vás, pane ministře. "Seriál Expresu o korupci v krajích: Obchod po Ostravsku - draze koupit, levně prodat." A tady článek 2012: "Stanjura má ideální průpravu na organizování zakázek." Tak to umíte. Vy jste měl skončit v politice už v roce 2011.
Vy neodpovídáte na tu zásadní otázku; 13. února 2025 vydal váš právní odbor, a je úplně jedno, jestli je to referátník, nebo dopis, stanovisko, já jsem ho tady četl, a vy na základě toho jste měl konat. Děláte ze mě hlupáka? Ano, měl jste jít na FAÚ. FAÚ to měl zadržet na tři dny, to vím, a měl jste svolat Bezpečnostní radu státu. Ano, policie zadržuje tyhle věci. Oni mají Ferrari. A v Německu to dokázali. To je zajímavé. Tak co tady vlastně zase vykládáte o FAÚ? Vy jste možná s Blažkem spáchal trestný čin podle § 367, nepřekažení trestného činu, protože praní peněz je trestný čin. Tak o čem tady vy mluvíte? Urážíte mě, že nečtu ani knihy. No, vy o tom něco víte, já se neživím politikou jako vy. Vy jste loupil v Opavě, na to jsou tady články a můžete mě klidně jednou zažalovat. Klidně, nemám s tím problém. Takže co nám to tady vykládáte? Vy jste byl hlava hydry, té operace, a vy jste měl na základě toho stanoviska 13. 2. okamžitě kontaktovat FAÚ a požádat premiéra o svolání Bezpečnostní rady státu. (Předsedající: Váš čas, vypršel vám čas.) Ano? Takže takto to mělo být.

