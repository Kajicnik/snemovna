File: s144131.htm
Anchor: r4
Date: 44. schůze, 17. června 2025
Speaker: Poslanec Jiří Mašek

Speech:
Poslanec Jiří Mašek: Děkuji za slovo, pane místopředsedo, abych splnil to, co se má, čili reaguji na pana ministra Stanjuru, který mě tady oslovil s tím, že jsem ho nazval lhářem.
Pane ministře, bylo to v té souvislosti, že vy jste tvrdil, že před datem prodeje jste prostě o těch bitcoinech a o těch obchodech nic nevěděl, což se ukázalo zcela jednoznačně, že pravda není. To je za prvé.
Za druhé, jste nás tady opakovaně vyzval, abychom vám řekli, na podkladě čeho jste mohl oslovit FAÚ nebo jiné služby, aniž byste se cítil jako v minulém režimu a oslovoval třeba StB nebo někoho podobného, a že byste takhle žít v takové společnosti nechtěl. Ze zákona o zpravodajských službách č. 153/1994 Sb. v odst. 4 je napsáno, že vláda a prezident republiky ukládají zpravodajským službám úkoly v mezích působnosti těchto služeb. On tam je jednoznačně, pokud je to prezident, tak by to mělo být ještě se souhlasem s vládou. Je tam i v dalších odstavcích ta opačná komunikace, to znamená směrem od těch služeb k prezidentovi, k předsedovi vlády a k jednotlivým ministrům, a je to tam přímo napsáno, zas i ta druhá strana, že v případě, že něco hrozí a je neodkladné, takže to mají ty služby dělat bezodkladně. A ono se to děje. Tady to vypadá, že vlastně žádná komunikace není, že si nemůže dovolit ministr o něco požádat.
Tady jste jednoznačně požádat měl minimálně v tom únoru, kdy jste věděl od vašich úředníků to stanovisko, že ten obchod je podivný a skutečně potom bychom dopadli mnohem lépe a tento stát mohl dopadnout tak, že podobně, jako se zadržely špinavé peníze v tom Německu, tak bychom tady mohli být úspěšnější. To, že jste tak nečinil a že se vymlouváte, že to nešlo, podle toho vypadá taky současný výsledek. Děkuju.

