File: s144121.htm
Anchor: r3
Date: 44. schůze, 17. června 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji, vážená paní předsedající. Já jsem stáhla předtím svoji přihlášku, nechtěla jsem vystupovat, chtěla jsem nechat prostor jiným kolegům. No, nicméně paní ministryně mě trošku zvedla ze židle, a to je: "Zbaběle opustila sál." Cituji, co řekla o naší předsedkyni. Vážení, víte, jak tady probíhá tato Sněmovna, kdo tu je, kdo tu není? Vaše lavice... No, teď jsou výjimečně skoro plné, je vás tu možná jedna čtvrtina nebo jedna pětina. Jak vypadají naše lavice? Vždyť vy vždycky zdrhnete, necháte tu jednoho ministra a teď budete o někom říkat, že zbaběle opustil sál? Vy jste zbabělci celé volební období! Vždyť tu nikdo z vás nesedí. Máme problém, abychom dělali interpelace, a vy jste... Tři tečky. Jak zbaběle opustila sál? Paní předsedkyně tu skoro pořád sedí! Vy tu nejste! Zkuste vy tu být tak dlouho, jak jsme tu my, aspoň v tom průměru. To by byl zázrak. Děkuji za pozornost. (Potlesk.)

