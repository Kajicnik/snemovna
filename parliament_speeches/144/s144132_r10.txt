File: s144132.htm
Anchor: r10
Date: 44. schůze, 17. června 2025
Speaker: Poslankyně Alena Schillerová

Speech:
Poslankyně Alena Schillerová: Pane poslanče Haasi, prostřednictvím pana místopředsedy, my spolu sedíme v ústavně-právním výboru. Já mám k vám respekt i mám pocit, že vy se chováte s respektem ke mně. Nemůžu si na nic stěžovat za tři a půl roku. Tak to bych chtěla říct na úvod, že mezi námi nejsou žádné rozpory a naše debata probíhá spíš na odborné úrovni.
Proto já nechápu, jak tady můžete hájit, neříkám, že jste to řekl teď, ale říkáte to v médiích a řekl jste to, vyplývá to z kontextu, jak tady můžete hájit fakt, že stát není povinnou osobou, a musíme dělat na to právní úpravu. Z povahy věci je stát povinnou osobou, z povahy věci, z povahy té, že je to stát a že stát musí přece hájit tyto zájmy, zájmy státu, zájmy občanů. ***
