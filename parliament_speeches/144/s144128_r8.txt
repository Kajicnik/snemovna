File: s144128.htm
Anchor: r8
Date: 44. schůze, 17. června 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura: Mně se tam nic neválelo. Přečetl jsem si ten dopis. Vy jste mi ho předali dvakrát, pro jistotu. Myslím, že je docela zbytečné předávat dopis adresátovi dopisu. To byla žádost o schůzku. Vidíte nám někdo žádost, nebo o osobní jednání. Je tam někde žádost o stanovisko? Není. Tak co se tam válelo? A je to tak. Já mám tolik žádostí o schůzky, když to někdo neurguje, no, tak prostě není to urgentní, vyřizuju a dávám schůzky někomu jinému, to je zcela normální.
Můžete se zeptat členů vlády, jestli se urgujeme navzájem, když potřebujeme jednat, že to na první dobrou většinou nevyjde třeba z termínových důvodů. Nebo jiných. Tak se tam nic neválelo, tak to prostě bylo. Tak jako neříkejte. Něco jiného, kdyby to byla žádost o stanovisko, tak pravděpodobně je odpověď. Nemáme kompetenci, ale možná si myslíme tohle či tohle, ale my jsme neměli ten návrh darovací smlouvy. Já jsem nelhal.
Vy ty přílohy znáte, dva rozsudky. To jsem měl dát trestní oznámení na ty soudce? To vlastně nechápu. Byly tam dva rozsudky. Já teď nevím, jak jsou veřejně přístupné nebo nejsou, pravděpodobně jsou přístupné, ale pokud vím, tak stížnost pro porušení zákona může podat ministr spravedlnosti. Tady sedí paní bývalá ministryně spravedlnosti, a určitě to není ani kabinet, ani právní odbor Ministerstva financí, když dostane nějaký obecný rozsudek, aby iniciovali na Ministerstvu spravedlnosti stížnost pro porušení zákona. To si fakt myslím, že takhle to fungovat nebude.
Třetí příloha byl dopis advokáta. To jsem měl dát trestní oznámení na to, že jsem dostal dopis? Přece Ministerstvo spravedlnosti v mém chápaní světa je instituce plná právníků a oni ten dopis měli dřív než já, tak já vlastně nevím, jak podat, říkáte, měl jste podat trestní oznámení, na koho a na základě čeho?
Já vím, že mnozí i politicky angažovaní rozdávají desítky trestních oznámení a už se nikdo nezeptá, kolikrát jste byli úspěšní. Kde skončilo to trestní oznámení? Byl někdo obviněn? Byl někdo obžalován?

