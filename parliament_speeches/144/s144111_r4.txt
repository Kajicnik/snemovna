File: s144111.htm
Anchor: r4
Date: 44. schůze, 17. června 2025
Speaker: Poslankyně Lenka Knechtová

Speech:
Poslankyně Lenka Knechtová: Vážená paní předsedkyně, děkuji za slovo. Já bych ráda navázala na svého kolegu Patrika Nachera a na pana poslance Zborovského bych ráda vaším prostřednictvím zareagovala. My jsme tady mnohokrát žádali pana ministra zdravotnictví, aby nám právě objasnil ty náročné profese, proč došlo k té situaci, že vlastně pan ministr Jurečka měl úžasnou prezentaci té důchodové reformy a probíhaly k tomu kulaté stoly a pak najednou ve druhém čtení se objevil ten pozměňovací návrh, který prostě ty náročné profese vyřešil úplně jiným způsobem. A my jsme tady opravdu apelovali na předkladatele, na pana ministra Válka a pan ministr opravdu nikdy k tomu nevystoupil a nikdy vlastně nepopsal, proč ta situace v těch náročných profesích vychází takhle. A přitom ve stanoviscích Ministerstva zdravotnictví na to bylo poukazováno. Takže odprezentujte nám tedy alespoň jako vy, jako strana KDU-ČSL, jakým způsobem jste tedy k těm závěrům takhle došli, jak vám to bylo tedy vysvětleno? Děkuji.

