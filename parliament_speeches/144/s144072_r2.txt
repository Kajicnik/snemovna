File: s144072.htm
Anchor: r2
Date: 44. schůze, 17. června 2025
Speaker: Poslanec Ivan Bartoš

Speech:
Poslanec Ivan Bartoš: Dobrý večer, dámy a pánové, paní místopředsedající, vy, kdo ještě možná sledujete dnešní první den jednání Sněmovny k věci vyslovení nedůvěry vládě Petra Fialy. Já bych možná na úvod začal tím, jak jsme se k tomu dnešnímuni dostali. Asi si všichni pamatujete, a je to i jakási dohoda, že odteď bude Sněmovna většinou řešit věci ve středu a v pátek a budou projednány ta důležitá třetí čtení a prioritní věci současné vlády. Před několika týdny bylo zahájeno jednání Sněmovny. Byla taková nálada, každý už se viděl, že by mohl být brzo doma, a byl domluven i nějaký pořad jednání. A v médiích se objevily vlastně první zmínky o té kauze špinavých bitcoinů. Ty zmínky byly takové kusé, nicméně jasně ukazovaly na to, že Pavel Blažek se pokusil přijmout dar, respektive jeho ministerstvo se pokusilo přijmout dar, který pocházel z peněženky bitcoinového úložiště Sheep Market.
A tady ve Sněmovně začínala schůze, byli jsme různě přihlášeni s přednostními právy a myslím, že to byl Jakub Michálek nebo Olga Richterová, kteří toto téma přinesli do Sněmovny. Ačkoliv to vypadalo, že nikdo z přítomných, včetně tedy opozičního hnutí ANO, toto téma ve Sněmovně řešit nechtěl. Nakonec tedy poté, co myslím, že byl druhý v pořadí, Jakub Michálek vyzval Pavla Blažka k rezignaci. Připojila se, myslím, že to byla paní Schillerová, s takovým pokrčením ramen, nicméně hovořila o tom, že je důležité svolat mimořádnou schůzi Sněmovny, a okolnosti, které v té době skutečně zatím byly reflektovány pouze několika články, probrat důkladně.
Já si pamatuji tu první reakci i premiéra Petra Fialy, ale i Pavla Blažka, který hovořil o tom, že peníze, které se snažil pro Ministerstvo spravedlnosti získat touto prapodivnou operací, byly, teď nevím, jestli řekl, ultračisté, nebo jaké slovo použil. Pan premiér Petr Fiala vystupoval dokonce s tím, že co se děje? Stát mohl získat jednu miliardu a my jsme ti zlí, kteří nedokážeme ocenit snahu Pavla Blažka pro to zachránit nebo získat nějaké peníze, ale v následujících dnech přes ten víkend se začaly objevovat další informace, které tedy vedly k tomu, že Pavel Blažek rezignoval na svůj post. Následně toto obohatil také tím, že již nehodlá kandidovat do voleb do Sněmovny na kandidátce v Brně.
My jsme se od počátku snažili najít nějaké důstojné řešení této, já si myslím, že pro všechny nepříjemné situace, ať už pro konkrétní lidi, kteří s tou kauzou měli co dočinění, a to si myslím, že pro ně je toto nepříjemné právem, tak i úředníků, policistů, na které se zpočátku i třeba ministr Stanjura a další snažili jaksi přesunout tu zodpovědnost, ale i důvěry, kterou mají lidé v České republice, voliči, předpokládám, že voliči různých stran ve Sněmovně, ale i voliči SPOLU, k institucím v České republice, a to nejen k Ministerstvu financí či Ministerstvu spravedlnosti, ale vůbec k fungování justice v tom, že stát a ministři se řídí tím, co by v danou chvíli mělo být správné. Například pokud se děje nějaká operace, která ze své povahy může být hodnocena jako praní špinavých peněz, tak toto oznámí policii nebo NCOZ nebo právě soudům.
A já si přesně pamatuji, jak se různě ty příběhy měnily v průběhu vlastně odkrývání dalších a dalších skutečností, a vlastně ta původní historka nebo ta bagatelizace, která tady byla na stole, a pak i vlastně převzetí té viny Pavlem Blažkem, který nakonec dokonce překvapil své spolustraníky, protože přišel na tu schůzi, tady se jaksi omluvil a některými byl pak dokonce glorifikován, tak s vývojem této kauzy my jsme byli poměrně konzistentní. Nebyli jsme ti, kteří iniciovali svolání této schůze k nedůvěře vládě, a od počátku jsme hovořili o nějakých principech, kterými by se měla vydat současná vláda, aby ta důvěra, která už byla narušena, tak aby alespoň v ty instituce byla částečně obnovena. A těch podmínek nebylo mnoho.
Prvně to byla otázka Pavla Blažka, ale ten tedy svoji úlohu toho, kdo to vezme na sebe, vzal poměrně rychle, ale byla taková, že by za Pavla Blažka na Ministerstvo spravedlnosti skutečně neměl nastoupit ministr či ministryně za občanské demokraty. Z jednoduchého důvodu a já se divím, že to tady neopakuje i hnutí ANO, protože když tady Vít Rakušan měl kauzu Dozimetr, kterou v tu dobu vyšetřovala policie, která mimo jiné teď už také šetří tuto bitcoinovou štrapáci, tak tady hnutí ANO vyskakovalo a křičelo, že Vít Rakušan, protože je ze STAN, nemůže být ministrem vnitra, protože kauza Dozimetr se týká STAN. Tak tady máme podobnou - nebo kauzu, která je poměrně závažná z pohledu svého zásahu počtu lidí a vůbec i povahy, protože to je naprosté unikum, ta kauza těch špinavých bitcoinů, nicméně myslím si, že tady jasně nezaznělo od opozičních stran, že by vlastně mělo platit totéž, že nedává smysl, nebo pokud v jednom případě kauzy Dozimetr zde tedy bylo, Vít Rakušan určitě bude nějakým způsobem do toho zasahovat, tak proč toto jako - a přitom zde se jedná o vedení rezortu. Zde se nejedná o skutečně nezávislé policejní šetření, vyšetřování kauzy, kde je státní zástupce, která potom postupuje k soudu. Zde je skutečně ještě ta fáze A, co se tedy na tom ministerstvu v danou chvíli stalo?
Já jsem měl možnost s paní Decroix spolupracovat i tady ve Sněmovně, ostatně byli jsme dva roky a deset měsíců součástí této vlády, a mrzí mě, pod jaký tlak se dostává kvůli tomu, že je žena, kvůli tomu, že se někde moc nebo málo směje. Já jsem o tom nedávno hovořil i na Nově. Mně to není příjemné, když se to děje politikům nebo političkám z ANO, mně to není příjemné, když se to děje komukoliv, a toto si myslím, že do té debaty nepatří. ***
