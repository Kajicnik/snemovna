File: s144143.htm
Anchor: r4
Date: 44. schůze, 17. června 2025
Speaker: Ministryně obrany ČR Jana Černochová

Speech:
Ministryně obrany ČR Jana Černochová: Děkuju, pane místopředsedo. Já se tady musím zastat svého kolegy z vlády, pana ministra Rakušana, protože to, co tady zaznělo od pana kolegy Králíčka, není fér. My jsme s panem ministrem Rakušanem vedli dlouhá jednání s našimi kolegy o tom, abychom nějakým způsobem došli v té shodě (k tomu), o kolik se budou navyšovat finanční prostředky právě u bezpečnostních sborů, o kolik se budou navyšovat finanční prostředky u vojáků z povolání, kde částečně jsme mohli některé finanční prostředky navýšit díky přijetí zákona (č.) 221, ale zároveň jsme chtěli jít i do tarifů, protože byla disproporce mezi příslušníky bezpečnostních sborů a mezi vojáky z povolání, třeba u výsluhových náležitostí. Tam to bylo víceméně ve prospěch příslušníků bezpečnostních sborů, proto jsem se rozhodla dávat víc finančních prostředků do tarifu, než se v tuhle chvíli rozhodl pan ministr. Ale není fér to tady vydávat za nějaký deal něco za něco. Tady opravdu si dva ministři, kteří řídí rezorty, které jsou velmi zásadní pro bezpečnost České republiky, tak si spolu a se svými lidmi opakovaně sedli a hledali nějakou dohodu. Proboha, co je na tom špatně?

