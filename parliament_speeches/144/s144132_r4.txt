File: s144132.htm
Anchor: r4
Date: 44. schůze, 17. června 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuju pěkně. Já bych opravdu chtěla, aby pan ministr reagoval a odpovídal, protože se tak neděje, tak prostě jsem nucená alespoň fakticky doplnit, co píší média, a sice jedna rovina, že tedy ministr Blažek věděl, že zabavená elektronika skrývá cenné bitcoiny. Soudům to ale podle žalobce neřekl. A ta druhá rovina. Žalobce sám dal médiím rozhovory, že kdyby tuto informaci měl, tak by jednal jinak, ty soudy by mohly jednat jinak. Takže můj předřečník pan poslanec Haas prostě jenom vynechává tento logický sled událostí, že soudy neměly informaci, kterou měl pan ministr financí Zbyněk Stanjura, a proto se ho ptáme, protože ji dostal 30. ledna v té příloze dopisu, a je velmi pravděpodobné, že se o tom bavili v tom ústním, lednovém rozhovoru s Pavlem Blažkem, to samozřejmě spekuluji, ale je to něco, co opravdu z toho vztahu, z toho blízkého vztahu prvního místopředsedy ODS a jeho letitého kolegy Pavla Blažka je možné usuzovat, tak právě tuhle informaci, že na té elektronice je přístup k obrovskému množství bitcoinů v hodnotě mnoha miliard korun, tuhle informaci měli tito dva ministři, a proto se ptáme pana ministra financí na jeho odpovědnost a jeho konkrétní vyvození odpovědnosti.
Já prostě nechci žít v zemi, kde každý člověk musí prokazovat původ svých prostředků, když je to velký majetek, a není jasné, kde k němu přišel. Žádná banka byty peníze na účet neuložila a stát se tváří, že jeho se to netýká. Stát reprezentovaný právě vámi, pane ministře Stanjuro. Já prostě nechci, aby si lidi říkali, že jsme banánistán, a právě proto si přeju, abyste tu odpovědnost přijal.

