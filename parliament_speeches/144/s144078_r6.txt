File: s144078.htm
Anchor: r6
Date: 44. schůze, 17. června 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo. Já bych ani nereagoval, ale to je takový hořkosladký pocit - já jsem na řadě a teď jsem se radši přihlásil s faktickou, protože jsem nevěděl, jestli si to nebudou pinkat mezi sebou s panem ministrem až do konce. Já bych vás chtěl poprosit s veškerou úctou k předřečníkům, my jsme se tady sešli kvůli hlasování o nedůvěře vládě - bitcoin, bitcoin, bitcoin, 12,5 miliardy - tady máme úplně jiné téma. Ne, že by mě to nezajímalo úplně, ale prostě nerozumíme tomu a měli bychom se - nevím, jestli to je domluvené, že Piráti tady spolupracují s ministry a odvádějí pozornost úplně jinam - před chvílí (nesrozumitelné) ještě se tady řešil lobbing, teď se řeší zemědělství nebo nějaké fondy - (Otáčí se do ministerských lavic. Ministr Výborný gestikuluje a hovoří mimo mikrofon.) no, k vám se ještě dostanu, pane ministře, (Smích v sále.) protože dnešní vystoupení na téma kulhavka, slintavka, prasečí mor a rozvoj venkova také nesouvisí s tím, že řešíme největší skandál v dějinách České republiky od roku 1989, jedná se o největší škodu způsobenou politiky a opravdu, soustřeďme se, bitcoin (Ministr Výborný přikyvuje a hovoří mimo mikrofon.) - pane ministře, soustřeďme se, (Předsedající: Pane ministře.) řešíme tady (Předsedající: Pane ministře, prosím.) nedůvěru vládě, toto, a proto, a to je dobré vám říct, vy tady říkáte, kolik jste toho udělali dobrého pro Českou republiku v tomhle volebním období, to všechno jste spláchli tím, co udělal Pavel Blažek a ti, kteří ho kryli, proto jsme se tu sešli.

