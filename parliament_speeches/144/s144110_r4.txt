File: s144110.htm
Anchor: r4
Date: 44. schůze, 17. června 2025
Speaker: Poslanec Jaroslav Foldyna

Speech:
Poslanec Jaroslav Foldyna: Děkuji. Já budu velice shovívavý k panu kolegovi. Já se domnívám, že je z pozice koaličních poslanců velmi těžké ustát tuto schůzi a obhajovat to, co je velmi složitě obhajitelné. My jsme to v zásadě i slyšeli a viděli v tom, jak vystupovali ministři. Kdybych to shrnul, lidé se mě na to ptají, co vlastně se na té schůzi tady projednává, ptají se na to novináři a tak dále. Já jsem se to pokusil shrnout do krátkého takového konstatování. Ministři vlády nám tady vlastně řekli, že to, co vidíme a slyšíme, není pravda. Takže to je dost složité a těžké i pro poslance vládní koalice. Já si myslím, že čím dřív skončí tato schůze tím hlasováním o důvěře či nedůvěře té vládě, tím dřív veřejnost uvidí, co se tady vlastně odehrává. Diskuse mezi námi je opravdu v této chvíli velmi složitá a komplikovaná v tom, abychom přesvědčili veřejnost, kdo vlastně v této chvíli má pravdu. My říkáme toto, vláda a vládní poslanci říkají ono. Myslím si, že brzy se také ta pravda i ukáže, protože vždycky pravda vítězí, to máme už i ve znaku. Takže pojďme dál v té diskusi. Nezdržujme se. Děkuju.

