File: s144109.htm
Anchor: r11
Date: 44. schůze, 17. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo. Já už jenom velice krátce ještě, vaším prostřednictvím, na kolegu Tesaříka. Já a nikde to v mém projevu nebo ve vyjádření nezaznělo, nezpochybňuji prostě OČTŘ a tak dále, ale vlastně tato vláda při jmenování a ještě před jmenováním uváděla, jak bude prostě jiná a bude lepší a bla bla bla, ale prostě to se asi shodneme všichni zde, že je i nějaká politická odpovědnost za jakoukoliv kauzu, která se dotýká země, a já ze svého úhlu pohledu tady nevidím politickou odpovědnost ze strany pouze dnes již bývalého ministra spravedlnosti, ale u dalších členů vlády, minimálně ministra financí, ale nejenom členů vlády, ale i premiéra Petra Fialy. Toliko za mne. ***
