File: s144109.htm
Anchor: r7
Date: 44. schůze, 17. června 2025
Speaker: Poslanec Antonín Tesařík

Speech:
Poslanec Antonín Tesařík: Děkuji. Já bych reagoval možná i od konce na pana kolegu Langa, ale myslím si, že to bude i tak trošku reakce na pana kolegu Wenzla, prostřednictvím paní předsedající, protože já jsem opravdu se zamýšlel nad tím, jak je vedená nebo k čemu je vedena, co se týká obsahu, tato schůze Poslanecké sněmovny. Já jsem tady vyslechl také projevy přednostních práv, které hodnotily tuto vládu samozřejmě kriticky, a to je náplní práce opozice, po všech stránkách segmentů, které ona zahrnuje, jejích vlastně kompetencí.
Tak já nevidím důvod, proč bychom my se nemohli vyjádřit i k těm ostatním, které skutečně hodnotíme jako pozitivně, protože tady ty přínosy určitě jsou pokud jde o jejich práci. Já jsem zhodnotil i to, že jsme se dokázali setkat s opozicí, dokázali jsme o tom komunikovat a uvedl jsem jako příklad konkrétně ten hospodářský výbor, protože i věci, které tam přednášela opozice, tak byly přijímány a přijaty.
Takže hledání shody je náročné. Já to chápu, ale to si myslím, že je v pořádku, že tady nemluvíme jenom o bitcoinech.
Ta druhá věc je ještě ke kolegovi Wenzlovi. Já jsem se k těm bitcoinům vyjádřil a já si myslím, že tady máme stát, právní stát, který má svoje právní a demokratické mechanismy, podle kterých se rozběhlo vyšetřování příslušných orgánů, které k tomu jsou kompetentní, jsou autonomní a já jsem rád, že nejsou vystavovány jakémukoliv tlaku, naopak tato vláda ukazuje zájem tuto kauzu prostě jasně vyřešit.
To je i můj postoj samozřejmě, a říkám ještě, nikdo nemůže stát nad zákonem. To platí pro každého.
Co se týká té energetické náročnosti budov, určitě, může tam být řada.... Děkuji.

