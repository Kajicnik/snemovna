File: s144121.htm
Anchor: r7
Date: 44. schůze, 17. června 2025
Speaker: Poslankyně Věra Adámková

Speech:
Poslankyně Věra Adámková: Děkuju za slovo, paní předsedající. No, to, co jsme viděli, není nic nového pod sluncem. Já už jsem pochopila úspěchy paní ministryně Černochové, které za tu její odvahu si velmi vážím, protože tomuto opravdu, pánové, vzdorovat téměř neumíte, ať jste z kterékoliv strany. To, že tady říkala o tom, že paní předsedkyně tady není, a vyzývala ji k zodpovědnosti...
Paní ministryně, vy jste velmi, ale velmi zkušená politička a poslanec se vám jako vládě zpovídat rozhodně nemusí. Máte-li pocit, že tady zaznělo něco špatně, můžete vyvolat celou řadu jednání. To neděláte. Jestliže tady paní poslankyně Schillerová sedí - a sedí tu tedy velmi poctivě - tak prostě na chvilku odešla a vy jste věděla, co jí chcete říkat, tak jste jí to měla říct, aby tu počkala, anebo počkat s tím, přednostní právo jako ministryně máte, a říct jí to, až tu bude sedět. Já si myslím, že zbabělec byl někdo úplně jiný. Děkuju. (Potlesk.)

