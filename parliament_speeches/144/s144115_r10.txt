File: s144115.htm
Anchor: r10
Date: 44. schůze, 17. června 2025
Speaker: Poslanec Igor Hendrych

Speech:
Poslanec Igor Hendrych: Děkuji. Vážená paní předsedkyně, dámy a pánové, vážení páni ministři, já budu stručný. Já jsem dostal alternativní nápad k tomu, co tady přednesli před chvílí Piráti, kteří říkali, že by bylo vhodné, kdyby tady přišel, a já s tím souhlasím naprosto, pan ministr financí a všechno to vysvětlil.
Ale já mám ještě alternativní nápad. Já jsem před chvílí potkal dole na chodbě pana premiéra. Ten v budově přítomen je a já si myslím, že i on by měl k tomu mít v dané chvíli co říct, protože jeho jméno bylo také, také skloňováno. Zbyněk Stanjura je první místopředseda ODS, předseda vlády je předseda ODS a v podstatě by měl mít rovněž nějaký názor už na tuhletu věc. Také jsem ho tady neslyšel v nějaké konkrétní podrobné podobě. Takže připojuji se k tomu, co říkají Piráti tady, pokud ne Zbyněk Stanjura, ať přijde premiér Fiala to tady vysvětlit. ***
