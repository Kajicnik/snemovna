File: s144121.htm
Anchor: r5
Date: 44. schůze, 17. června 2025
Speaker: Místopředseda PSP Aleš Juchelka

Speech:
Místopředseda PSP Aleš Juchelka: Děkuji, já budu kratší než ty dvě minuty. Tak jsme se dozvěděli, že prý ta osa bitcoinové kauzy bude beze jmen, my tady některá jména už ale víme a známe. Místo aby tady seděli s námi a diskutovali, jako pan ministr Stanjura. Opravdu voláme po tom, celá opozice, aby tady skutečně přišel, protože musí být někde v blízkosti, a odpovídal na ty dotazy, proč to například chce hodit na pana Bendu, svého šéfa kabinetu, proč to chce bagatelizovat, samozřejmě to jádro pudla, tak jako se to snaží tady zamlžit například paní ministryně Černochová.
Takže vy jste prostě svítili u praní špinavých peněz. To vám, paní ministryně, nevadí, praní špinavých peněz z drog, jedů, nelegálního prodeje zbraní a z dětské pornografie? To vám nevadí? Toto se tady schválně zamlžuje tím, že tady budeme říkat, kdo tady kdy, jakou dobu sedí? To vám nevadí, OK.
Zajímá mě, že jste vzali ty špinavé bitcoiny a snažili jste se je samozřejmě v aukcích prodat, což se vám povedlo, a tím pádem jste část těch peněz vyprali, protože těch miliard za ty bitcoiny je tam pravděpodobně o něco více. Nakonec kupující zjistili, že ty bitcoiny jsou cinknuté a že s nimi nemůžou dále obchodovat, protože všude svítí červeně. To vám nevadí. My chceme odpovědi tady na tyto různé otázky, na tyto různé souvislosti, které s tím se tady prostě pojí, protože nakonec tady vznikla hospodářská škoda, což pravděpodobně vám taktéž nevadí, protože se budou muset ty bitcoiny vracet zpátky a možná to bude stát státní rozpočet ještě více, nemluvě o těch dalších nákladech.
Takže paní ministryně Černochová tady dělá ustrašenému, opravdu, bych řekl, schovávajícímu se panu ministru Stanjurovi mámu. Myslím si, že by měl pan Stanjura se pochlapit a přijít mezi nás. (Potlesk.)

