File: s144075.htm
Anchor: r2
Date: 44. schůze, 17. června 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo. Jednak jsem chtěl být (?) první faktickou poznámkou v této rozpravě, jednak jsem reagoval před, myslím si, tak 25 minutami na projev pana poslance Bartoše a já jsem jenom k tomu lobbingu chtěl říct, protože se to neustále opakuje, ty argumenty, znovu a znovu - my jsme totiž podpořili ten pozměňovací návrh paní poslankyni Decroix, protože jsme si vysvětlili, že legislativní stopa může být zjednodušena z jednoho prostého důvodu, že všechny podstatné informace se dozvíte v příslušném registru od těch lobbistů. Prosím, pořád nevytvářejte dojem, že jsme nějakým způsobem znásilnili, vykastrovali ten zákon. Nelíbilo se to některým neziskovým organizacím, ale přijali jsme funkční řešení a všechny ty informace jsou dohledatelné v registru, akorát my zákonodárci to nebudeme muset dávat do odůvodňovací zprávy jako legislativní stopu. ***
