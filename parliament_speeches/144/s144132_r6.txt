File: s144132.htm
Anchor: r6
Date: 44. schůze, 17. června 2025
Speaker: Poslankyně Helena Válková

Speech:
Poslankyně Helena Válková: Děkuji. Tak já nebudu vyjmenovávat jednotlivá ustanovení, která tady kolega pan poslanec Haas, vaším prostřednictvím, pane místopředsedo, vyjmenoval, aby zdůvodnil to, co tady všichni teď v přímém přenosu vidíme, a to je obrana a vlastně je to hájení toho takzvaně pevného postoje, já nic nebudu zveřejňovat, já počkám až na orgány činné v trestním řízení, ani podklady k jednání s ministrem, exministrem spravedlnosti, ani jiné informace. Ukažte mi ten konkrétní paragraf, který mně dává povinnost, abych šel a něco oznámil. Ale tak to vůbec není, opakovaně to tady zaznělo. Tady je povinnost každého vedoucího rezortu a je to nejenom naše tuzemské právo a národní právo v řadě správních předpisů, ale je to hlavně evropská legislativa, která dává, a dokonce přikazuje, aby... Já vidím, že pan ministr financí mě neposlouchá, ale dobře, když tak to zopakuji. Která zavazuje každého představitele rezortu, to jsem mu také říkala, když se u nás zastavil, k tomu, aby udělal všechno proti praní špinavých peněz, proti, zabránil tomu, aby docházelo k tomu, k čemu došlo vlastně na Ministerstvu spravedlnosti, kde výnosy z trestné činnosti, a to opravdu ty původní rozsudky, já o tom budu hovořit ve svém projevu, jasně naznačují, že ta příčinná souvislost tam je. Takže kdyby si přečetl pořádně ten dopis, kdyby vyhodnotil rozhodnutí, které mu tam pan ministr Blažek posílá, a kdyby si to v kontextu celé této kauzy dal do souvislostí, tak by v každém případě musel něco udělat, a to něco tady opakovaně zaznělo, oznámit to FAÚ.

