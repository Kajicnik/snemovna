File: s144001.htm
Anchor: r1
Date: 44. schůze, 17. června 2025
Speaker: Předsedkyně PSP Markéta Pekarová Adamová

Speech:
Předsedkyně PSP Markéta Pekarová Adamová:: Vážené paní poslankyně, vážení páni poslanci, vážení členové vlády, zahajuji 144. schůzi Poslanecké sněmovny a všechny vás vítám.
Aby byla zaznamenána naše účast, nejprve vás odhlásím a prosím, abyste se přihlásili identifikačními kartami, případně mi oznámili, kdo žádá o vydání náhradní karty, tak jako již učinila paní ministryně Decroix, která bude hlasovat s kartou číslo 11.
Schůzi jsem svolala podle § 84 jednacího řádu Poslanecké sněmovny. Pozvánka vám byla rozeslána ve čtvrtek 12. června elektronickou poštou.

Nyní přistoupíme k určení dvou ověřovatelů této schůze. Navrhuji, abychom určili poslankyni Renátu Zajíčkovou a poslance Stanislava Berkovce. Má někdo jiný návrh? Nikoho nevidím se hlásit s jiným návrhem.
Proto zahajuji hlasování. Ptám se, kdo je pro? Kdo je proti?
V 1. hlasování této schůze je přihlášených 129 přítomných, pro 128, proti nikdo.
Konstatuji, že jsme ověřovateli 144. schůze Poslanecké sněmovny určili poslankyni Renátu Zajíčkovou a poslance Stanislava Berkovce.

Sděluji, že do zahájení schůze požádali o omluvení své neúčasti na jednání tito poslanci a poslankyně: Adamec Ivan od 11 do 18 hodin z pracovních důvodů, Bartošek Jan do 18 hodin z pracovních důvodů, Bernard Josef z celého jednacího dne ze zdravotních důvodů, Brož Lubomír od 11.15 do 18 hodin z pracovních důvodů, Dlouhý Martin z celého jednacího dne ze zdravotních důvodů, Flek Josef do 17 hodin z pracovních důvodů, Fridrich Stanislav od 11 do 15 hodin ze zdravotních důvodů, Golasowská Pavla z celého jednacího dne z pracovních důvodů, Hájek Jiří z celého jednacího dne ze zdravotních důvodů, Havel Matěj Ondřej do 20 hodin z pracovních důvodů, Helebrant Tomáš z celého jednacího dne ze zdravotních důvodů, Kaňkovský Vít z celého jednacího dne ze zdravotních důvodů, Kašník Pavel do 18 hodin ze zdravotních důvodů, Levko Jarmila od 11 do 14 hodin z pracovních důvodů, Liška Petr do 21 hodin z pracovních důvodů, Navrátil Jiří do 19 hodin z pracovních důvodů, Quittová Petra od 17.30 do 20 hodin z pracovních důvodů, Rataj Michael z celého jednacího dne bez udání důvodu, Tureček Karel do 22 hodin ze zdravotních důvodů.
Z členů vlády se pak omlouvají: Bek Mikuláš do 13 hodin a od 15 hodin z pracovních důvodů, Dvořák Martin do 12 hodin z pracovních důvodů a Hladík Petr do 21 hodin z důvodu zahraniční cesty.
V souladu s čl. 72 odst. 2 Ústavy České republiky můžeme nyní přistoupit k projednání jediného bodu pořadu 144. schůze. Je to

