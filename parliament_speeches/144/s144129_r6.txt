File: s144129.htm
Anchor: r6
Date: 44. schůze, 17. června 2025
Speaker: Poslanec Jakub Michálek

Speech:
Poslanec Jakub Michálek: Děkuju za slovo. Tak pokud jde o ty podklady k jednání, tak jsme tady nedostali odpověď, proč by se občané nemohli seznámit s názorem Ministerstva financí, jaké záležitosti brali úředníci Ministerstva financí v potaz, když se měli vyjádřit k bitcoinové aféře nebo když vytvářeli podklady ke schůzce, protože samozřejmě je tedy nepochybně měli k dispozici od toho 30. ledna. A já opravdu nerozumím tomu, proč pan ministr chce tyto záležitosti utajovat, když vláda slíbila, že to všechno transparentně vysvětlí.
No a pak tady máme ještě druhou záležitost, jako by to nestačilo, celá tato role ministra financí v této kauze, v oblasti toho, že se má starat o boj proti praní špinavých peněz, protože tady máme další návrh, který směřuje k tomu, aby ten tunelář a drogový dealer, tam se prodávaly i jedy, zbraně a všechny další nelegální doklady a tak dále na tom tržišti, tak pan ministr teď předkládá pozměňovací návrh, který by právě tyto bitcoinové miliardáře, kteří mají zisky z bitcoinů nad 40 milionů korun, tak by osvobodil od daní. A to samozřejmě logicky budí obrovské otazníky, jak je možné, že v tak vážné věci, kdy jde o miliardy korun, bavíme se tady až potenciálně o nějakých dvanácti, ale možná i o daleko větší sumě, dvanácti miliardách korun. Takže ministr financí, který má hájit státní kasu, který by se měl zasadit o to, aby se zvyšovala občanům a rodinám daňová sleva, tak místo toho schvaluje tady osvobození pro bitcoinové miliardáře. Tak to samozřejmě vyvolává obrovské dotazy a zasévá to nedůvěru, proč zrovna v tento okamžik je potřeba předložit návrh na to, aby byli bitcoinoví miliardáři osvobozeni od placení daní, tak jako je platí každý jiný běžný občan. Děkuji předem za odpovědi.

