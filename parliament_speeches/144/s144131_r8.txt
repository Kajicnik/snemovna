File: s144131.htm
Anchor: r8
Date: 44. schůze, 17. června 2025
Speaker: Poslanec Jakub Michálek

Speech:
Poslanec Jakub Michálek: Děkuju za slovo, pane místopředsedo. Já budu výjimečně nesouhlasit s kolegyní Olgou Richterovou, váženou. Existují státy na světě, které umožňují praní špinavých peněz. Ano, existují, je jich několik. A zrovna, právě když jsme se tady bavili o tom, že sice máme regulované směnárny v Evropské unii, ale Evropa není jediný kontinent na světě. Je spousta států, vzpomeňte si na pana Ludvíka, jak jeli na výlet do Beninu a snažili se tam vyprat ty peníze. Takže těch příkladů je spousta a bohužel to je ten důvod, proč tady to řešíme, protože ty peníze je možné si vyprat a ty peníze už nemusí zdaleka vlastnit jenom pan Jiřikovský. Po tom skandálním darování, ke kterému došlo, část těch bitcoinů se rozutekla do jiných zdrojů, takže my to ani nevíme, kdo teďka vlastní třeba některé ty peníze.
Ale já určitě bych tady uvítal, aby se skutečně vláda postavila čelem k tomu, jestli se cítí zodpovědná za to, že nepostupovala jinak, protože ministr Stanjura včera řekl, že to mohl a měl vyřídit dříve, a jestli by takhle zpětně viděno nedokázali uznat, že stát přišel o tři miliardy korun a že kdyby informovali předem orgány činné v trestním řízení, a pokud se to bude opakovat znovu, že to tak udělají a zasadí se o to, že ta kauza se opakovat nebude. A když se o tom dozví policie, tak policie si poskládá ty indicie a v případě, že dojde k závěru, že tam došlo k trestnému činu, tak ty prostředky zabaví. Tak to má být podle zákona. Ne bezpečnostní rada státu, ale orgány činné v trestním řízení. A bohužel tato kauza tady i odkryla, že jsou vážné vady ve fungování Ministerstva financí, že tam dochází k zasekávání dokumentů. Jestli to tak tedy skutečně je, jak říká pan ministr financí, ale samozřejmě vzbuzuje to otázky, jestli byly na Ministerstvu financí v uvozovkách blbí nebo navedení, jestli to byl úmysl, nebo jestli to bylo skutečně pochybení a jestli můžeme věřit tomu, co nám tady pan ministr dneska řekl. Děkuji za pozornost.***
