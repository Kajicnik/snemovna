File: s144109.htm
Anchor: r1
Date: 44. schůze, 17. června 2025
Speaker: Poslanec Lubomír Wenzl

Speech:
Poslanec Lubomír Wenzl: Děkuji za slovo, vážená paní předsedkyně. Vážené kolegyně, vážení kolegové, vážená paní ministryně, já si dovolím zareagovat na svého předřečníka, vaším prostřednictvím, pana Tesaříka. Dobrý. To je víceméně opakování toho, co jsme už tady slyšeli včera z úst ministrů. Zase byla pochvala pro vládu, jejíž součástí je i strana KDU-ČSL, ale zase tak, jak jsem zhruba před dvěma hodinami reagoval, vaším prostřednictvím, na pana kolegu Vomáčku z ODS, zase mi ve vystoupení pana Tesaříka chybělo to, jak on vnímá jako zástupce občanů, kteří ho zvolili za Jihomoravský kraj, tuto kauzu, kterou samozřejmě, nebo z těch informací, které doposud máme, způsobil svým jednáním jejich koaliční partner ODS. To prostě v jeho vystoupení... Omlouvám se, jestli jsem přeslechl, ale já jsem to nezaznamenal. Děkuju.

