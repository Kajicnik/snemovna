File: s144111.htm
Anchor: r6
Date: 44. schůze, 17. června 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, paní předsedkyně. Vážené dámy, vážení pánové, paní ministryně, pane ministře, já mám jenom kratičkou glosu k tomu. Vzal jste si asi - a já to chápu - státy, které mají jiné odchody do důchodu. Já v tom případě jenom bych musela dodat pro úplnost, že jeden z návrhů odchodu do důchodu bylo taky 82 let a měl to stát hodně na východ od nás. Tak tam, prosím, už se nedívejte. To nevypadalo příliš dobře. To bych byla nerada, kdyby tam jste si brali tedy vzor. To je jedna věc.
Za druhé, co se týče těch náročných profesí, tady došlo k takovému velkému pochybení vlády jako celku, protože jak víme, zodpovídá celá, protože to nebylo vůbec konzultováno skutečně ani na výboru pro zdravotnictví a podobně, protože tam jsou profese, které opravdu jsou zapomenuté nebo se jim nerozumí, a tam potom by mohlo dojít k velkému postižení zdraví těchto osob.
Jinak co se týče dalších věcí, tak reaguji ještě na další předřečníky. Nechtěla jsem zdržovat. Musím říci, že ani odborníci na různé kryptoměny a bitcoiny se tedy nevyznají v současném jednání vlády, protože tam došlo k tolika technickým nejasnostem a chybám, že jsou pouze dvě možnosti, jak toto vysvětlit. Vláda tomu prostě vůbec nerozumí, anebo skutečně velmi silně mete pod koberec všechno, co vidí. Děkuju.

