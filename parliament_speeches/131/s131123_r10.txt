File: s131123.htm
Anchor: r10
Date: 31. schůze, 4. března 2025
Speaker: Poslankyně Klára Kocmanová

Speech:
Poslankyně Klára Kocmanová: Děkuji za slovo. Vážené kolegyně, vážení kolegové, vážený pane ministře Válku, obracím se na vás i ve vaší nepřítomnosti ve věci nedostupnosti péče o duševní zdraví. Víme, že v mnoha regionech a zejména pro některé skupiny, jako jsou mladí lidé nebo senioři, je velmi obtížné zajistit si odbornou péči, pokud se potýkají s nějakými psychickými problémy. Čekací lhůty jsou dlouhé, často ani není možné se u někoho vůbec objednat. A my přitom víme, už od covidu sledujeme alarmující čísla o tom, jak se zejména u mladých lidí stav duševního zdraví zhoršuje. Vidíme v posledních dnech mnoho případů šikany, které jsou toho důsledkem. ***
