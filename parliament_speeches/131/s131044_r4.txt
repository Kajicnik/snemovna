File: s131044.htm
Anchor: r4
Date: 31. schůze, 4. března 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Já chci poděkovat za tu debatu, která tady proběhla z pohledu nějaké přiměřené délky, ale už nemohu tak úplně říci poděkování za tu diskusi z hlediska věcnosti, protože opakuje se tady stále dokola jedno a totéž, a to je, že se má hledat mechanismus a způsob. Já jsem se snažil opakovaně v prvním, druhém i třetím čtení, i teď, dnes znovu vysvětlovat, že ten mechanismus je dávno najit, že u něj byli všichni zástupci stran, které jsou v této Poslanecké sněmovně, že ten mechanismus se ještě v čase i výrazně zlepšil v tom, aby byl opravdu co nejobjektivnějším ukazatelem toho, jaký je vývoj, pokud jde o růst platů i mezd v České republice, v české ekonomice. Takto ten mechanismus je navázán, má pro představitele veřejné moci, soudce a státní zástupce vždycky dvouleté zpoždění. To znamená, proto se teď bavíme v případě roku dva tisíce... Poprosím, jestli může být...

