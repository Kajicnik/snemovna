File: s131066.htm
Anchor: r4
Date: 31. schůze, 4. března 2025
Speaker: Poslankyně Lenka Knechtová

Speech:
Poslankyně Lenka Knechtová: Vážená paní místopředsedkyně, děkuji za slovo. Já bych chtěla taky oslovit pana ministra, protože mně není úplně jasný výklad, který tady předložil, protože životní minimum jednotlivce v roce 2024 v Česku činí 4 860 korun. Výpočet toho 1,41násobku je 1,41 krát 4 860 korun a to je celkem 6 852,60 korun, takže zaokrouhleno na celé koruny je to 6 853 korun. A vy jste tady, pane ministře, mluvil o tom, že se vám vlastně do té cílové skupiny vejdou všichni senioři, kteří mají vlastně v průměru důchod 22 000. Takže tohle nějak nejde dohromady. Děkuju za odpověď.

