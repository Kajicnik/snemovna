File: s131233.htm
Anchor: r1
Date: 31. schůze, 4. března 2025
Speaker: Poslanec Kamal Farhan

Speech:
Poslanec Kamal Farhan: Už budu jenom stručný. Jsem chtěl upozornit ještě na jeden pozměňovací návrh, který je pana poslance Stanjury. Předpokládám, že bude někým uveden v podrobné rozpravě, ale tady jsem chtěl jenom upozornit na ten pozměňovací návrh. Jedná se o návrh, který ruší § 39h. To znamená, že v tuto chvíli, pokud zrušíme ten paragraf, tak se vracíme před orfanovou novelu. To je několik let zpátky, ještě se k tomu určitě vrátíme ve třetím čtení. V tuto chvíli se budou vykazovat léky, nemocnice je budou vykazovat v reálné podobě, to znamená, že vlastně přijdou o bonusy a peníze. Myslím si, že tento pozměňovací návrh je další ke snížení příjmu peněz, které budou nemocnice mít zpátky, to znamená, že vlastně je to další likvidace českých nemocnic a zdravotnictví, protože tento pozměňovací návrh vlastně i říká, že pokud vážení budete nakupovat efektivněji, tak se vlastně vůbec nic neděje, nemusíte šetřit. Je to takový socialistický návrh z pera Ministerstva financí. Už dneska tady máme ústavní žalobu na úhradovou vyhlášku, která je nevýhodná pro nemocnice a tohle je další likvidace malých nemocnic z pera této vlády. Děkuju.

