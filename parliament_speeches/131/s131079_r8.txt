File: s131079.htm
Anchor: r8
Date: 31. schůze, 4. března 2025
Speaker: Poslankyně Eva Fialová

Speech:
Poslankyně Eva Fialová: Děkuji moc za slovo. Tady téměř ta úvodní slova o projednávání jsou totožná s předchozím tiskem, kdy tento změnový zákon v souvislosti s přidaným zákonem o podpoře bydlení byl vládou předložen do Poslanecké sněmovny 12. 6. 2024. Prvé čtení proběhlo 9. a 10. 7. 2024 a tisk byl následně přidělen zmiňovaným výborům. Garanční výbor se věnoval tisku hned několikrát, poprvé byl tisk projednán 11. 7. a stanovil lhůtu na podávání pozměňovacích návrhů, následně se tisku věnoval 5. 9. a projednání opět přerušil, následně stanovil ještě dvakrát lhůtu pro podávání pozměňovacích návrhů, které byly projednány až 7. 2. 2025 a k jednotlivým pozměňovacím návrhům přijal usnesení. ***
