File: s131084.htm
Anchor: r5
Date: 31. schůze, 4. března 2025
Speaker: Poslankyně Eva Fialová

Speech:
Poslankyně Eva Fialová: Já moc děkuju. Já bych chtěla prostřednictvím vás, pane předsedající, reagovat na Jakuba Michálka, který mě teď nevnímá, ale já bych byla... Vnímá. Tak já nechápu, kde berete tu potřebu do nás permanentně nějakým způsobem šít a tak dále? Kdybyste mě poslouchal v mém úvodním slovu, jak jsem říkala, že to není ideální, ten návrh... A máte ty uštěpačné poznámky, že máme potřebu něčemu tleskat a dávat to... Já jsem se na to tady ptala a pan kolega Havránek pak následně odpovídal a ptala jsem se i pana ministra.
Kritizujete tady nějaký systém výstavby, který připravovala Klára Dostálová. V tu dobu nebyla žádná notifikace. Ano, všechna čest, ta byla za vás. Ale pak je tu spousta dalších věcí, které se vám upřímně tak úplně nepovedly. Takže si pojďme říct, že některé ty věci jsou plusové a minusové. A nechápu, proč za každou cenu máme potřebu si tady tyhlety věci sdělovat, a ne opravdu se dohodnout na tom, co by aspoň trošku tomu trhu s bydlením mohlo pomoct. Tento návrh, co předkládá pan Havránek, není ideální, ale je to aspoň něco.
A ještě dodatek k té Kláře Dostálové, v roli ministra, když byl - pro místní rozvoj -z Výstavby, kde myslíte, že se pan ministr byl fotit a dodneška ty fotky používá? Z dotačního titulu Výstavba. A byl u nás v Ústí nad Labem. Ale já mu to přeju, ta role mu tam náležela. Protože v tu dobu byl ministr a nikdo tam neorodoval, jak to bylo skvělé a tak dále, aspoň něco se udělalo a začala se aspoň projektová příprava. Tak si pojďme tady přestat hrát na to, kdo udělal víc, a přeměřovat si ty jisté části těla na tom stole, a pojďme konečně všichni něco dělat pro to, aby se ten trh někam pohnul.

