File: s131093.htm
Anchor: r1
Date: 31. schůze, 4. března 2025
Speaker: Ministr průmyslu a obchodu ČR Lukáš Vlček

Speech:
Ministr průmyslu a obchodu ČR Lukáš Vlček: Dobrá. Paní místopředsedkyně, děkuji za slovo. Dámy a pánové, jak vidíte, nemám v ruce žádné poznámky, takže se pokusím tento bod okomentovat z hlavy a víceméně připomenout i tu historii posledních několika měsíců a sněmovního tisku číslo 883.
Nejdříve dovolte, abych okomentoval, proč vlastně přicházíme s další novelou energického zákona, tedy pojmenovanou takzvaně lex plyn. My jsme zvolili a přišli s tímto návrhem, je to poslanecký návrh čtyř poslanců, poslanců Vlčka, Adamce, Telekyho a Kučery, který vychází z toho, že když se podíváme na analýzy ČEPSu, analýzy MAFu, zdroje přiměřenosti, tak ty nám jasně ukazují, že pokud Česká republika nebude v následujících letech stavět nové zdroje energie, stabilní zdroje energie, tak se budeme potýkat s určitými a opravdu společensky významnými problémy, a to je to, že Česká republika v současné době je v oblasti elektrické energie, záměrně říkám v oblasti elektrické energie, protože to neplatí u energií jako celku, ale je exportérem. Ale pokud naše společnost chce směřovat k dekarbonizaci, k vypínání uhlí a elektráren, zároveň v situaci, kdy víme, že jaderné elektrárny, a pokud vše půjde podle plánu, a já věřím, že ano, tak budou v České republice vystavěny v druhé polovině třicátých let, a zároveň, pokud vidíme současnou sice vysokou dynamiku, ale zároveň určitá omezení České republiky v oblasti obnovitelných zdrojů, kdy víme, že ten osvit v České republice není takový jako ve Španělsku a větrné proudění není takové jako na Baltu, tak se prostě bez velkých zdrojů energie, záložních zdrojů prostě neobejdeme.
V situaci, kdy zároveň naše společnost opravdu musí výrazně investovat do přenosových a distribučních soustav, do ukládání energie, ale prostě bez těch větších zdrojů se neobejdeme. (Silný hluk v sále.)
Tudíž tím základním motivem pro předložení této poslanecké iniciativy, která tedy se dostala do druhého čtení, je vykrýt tento požadavek. Smyslem tohoto zákona je tedy výrazně zrychlit...

