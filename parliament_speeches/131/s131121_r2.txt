File: s131121.htm
Anchor: r2
Date: 31. schůze, 4. března 2025
Speaker: Poslanec Lubomír Brož

Speech:
Poslanec Lubomír Brož: Děkuji za odpovědi, byly faktické, to je naprosto v pořádku. Moje interpelace nebyla útočná. Tady jde opravdu o to, že my prodáváme, ceníme si tedy něčeho, vykoupíme to za 3,3 miliardy korun, pak to necháme klesnout až na 1,1. A jestli to prodáme? A já jsem neřekl nic o tom, že by to bylo nelegislativní, protiprávní. To rozhodně nevím, že to tak je, ale jestli to není k zamyšlení nějaké změny, protože prodáme zámek Štiřín za 100 milionů korun? V tu chvíli už by možná stát ho dokázal provozovat i s těmi méně akcemi nebo za nějakých lepších podmínek. Stejně tak zámek Veleslavín, tam jsem o tom mluvil, protože já mám zase od Prahy trochu jiné informace, ale z neformálních, o tom vyjednávání s úřadem, a jedině dobře, že Praha 6 o něj bojuje. Budu držet palce, aby jim to dopadlo, protože mně jde o to zachování veřejného zájmu těch památek, protože vidím teď příklad prodeje Národní dům na Vinohradech, palác U Hybernů se chystají. (Předsedající: Čas.) Národní dům na Smíchově, z něj bude teďka hotel.

