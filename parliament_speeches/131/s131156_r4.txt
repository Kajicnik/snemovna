File: s131156.htm
Anchor: r4
Date: 31. schůze, 4. března 2025
Speaker: Poslanec Lubomír Brož

Speech:
Poslanec Lubomír Brož: Děkuji za slovo, paní předsedající. Vážené kolegyně, vážení kolegové, já bych se chtěl také vyjádřit k novele školského zákona, ale nevím, jestli se tomu dá říkat novela školského zákona, jestli by ten titul neměl znít Smrtící úder českému vzdělávání.
Bylo tady... Padlo toho hodně už u mých předřečníků. Já zase nebudu... Budu se snažit všechno neopakovat, ale je to opravdu neuvěřitelné, co přichází v tomhletom návrhu. Není to jen... Nezní to jenom tady Sněmovnou, ale odbornou veřejností. Je to opravdu neuvěřitelné.
České školství čelí největší krizi za poslední dekády. Místo dlouho očekávané reformy, která by posílila kvalitu vzdělávání a odstranila jeho zásadní nedostatky, tak přichází ministerstvo s návrhem, který může školství rozložit zevnitř. ***
