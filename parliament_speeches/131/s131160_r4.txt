File: s131160.htm
Anchor: r4
Date: 31. schůze, 4. března 2025
Speaker: Poslankyně Lenka Knechtová

Speech:
Poslankyně Lenka Knechtová: Vážený pane místopředsedo, děkuji za slovo. Vážený pane poslanče, prostřednictvím pana místopředsedy, já určitě děkuju za tu nabídku a využiju ji, protože si myslím, že je důležitá v tomhle ohledu hlavně ta debata.
Já samozřejmě vnímám, že třeba i naši starostové nebo ti, co mají na radnici na starosti školství, tak využívají těch projektů, snaží se přivzdělat, protože ono schvalovat na radě odměny ředitelům není pro některé jednoduchá disciplína. Někdy to tam vypadá prostě tak, jak kdyby ty peníze dávali ze svého, takže si myslím, že určitě vidět tu situaci reálně, ale chci upozornit na to, že my tady prostě naškolíme nějakou sadu starostů nebo radních nebo místostarostů, kteří mají školství na starosti, a oni po těch čtyřech letech nepokračují. Takže je otázka, jestli tady nevytváříme trošku nějakou sisyfovskou práci a nedojde k tomu, že ty finanční prostředky investujeme do lidí, kteří pak do budoucna prostě nebudou zase u toho. Děkuji.

