File: s131083.htm
Anchor: r2
Date: 31. schůze, 4. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuju. Já už vidím, že kolega Havránek jde vystoupit k odpovědi k té výstavě přes ty penzijní fondy. Jo jenom do podrobné. Tak já bych jenom připomněla tu otázku, kterou položil Jakub Michálek. Protože u bydlení jde vždycky o kombinaci věcí. To, co je předloženo jako pozměňovací návrh náš společný opravdu je prostě jeden dílek do mozaiky, ale těch dílků do mozaiky musí být víc. Já se chci znova optat, protože u spousty věcí, které vypadají dobře v té oblasti bydlení, se ukáže, že to nakonec jde úplně proti zájmům třeba těch mladých rodin. A je to fakt mnohem složitější problematika a mnohem provázanější než to, co se dá vtlačit do těch mediálních titulků, po kterých mnozí baží. A já bych si opravdu přála slyšet, jestli to je promyšlené, aby ve srovnání s tím, jak ty penzijní fondy investují do výstavby nemovitostí v zahraničí, a to je správně, to je potřebné, o tom dlouhodobě mluvíme, byla prostě odpověď, zda toto bylo zváženo i v tom českém návrhu. Děkuji.

