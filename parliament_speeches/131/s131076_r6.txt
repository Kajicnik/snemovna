File: s131076.htm
Anchor: r6
Date: 31. schůze, 4. března 2025
Speaker: Poslankyně Renata Oulehlová

Speech:
Poslankyně Renata Oulehlová: Pane ministře, ještě jednou, jste z Karlovarského kraje, víte, co se u nás děje. Vy dobře víte, co se stane, když do slušného vchodu přijde jedna rodina, která se nechce začlenit. Dobře víte, jak to sníží hodnotu majetku, jak to znepříjemní život slušným lidem, kteří si na to vzali hypotéky, kteří pracují. Dobře to víte. A můžete dát armádu sociálních pracovníků, ale když ten člověk nechce, tak neuděláte vůbec nic. Navíc tedy sociální pracovníci nejsou a jako je to opravdu, je to ve většině případů bohužel úplně vynakládání naší energie na někoho, kdo opravdu nechce.
A ještě jednu věc, vy jste tady mluvil o Svazu měst a obcí. Já jsem si to dnes ověřovala, Svaz měst a obcí je proti tomuto zákonu. Tak neříkejte, že Svaz měst a obcí vlastně je spokojený. Tak to není.

