File: s131123.htm
Anchor: r4
Date: 31. schůze, 4. března 2025
Speaker: Poslanec Jiří Strýček

Speech:
Poslanec Jiří Strýček: Ještě děkuji jednou za slovo. Já jenom v podstatě, jestli máte přehled, já vím, že to nespadá úplně, že je to záležitost hlavního města Prahy, ale víceméně gesčně to samozřejmě přísluší, nebo ta odpovědnost je na Ministerstvu dopravy. A já jsem chtěl zeptat, jestli teda vůbec je nějaký náznak, kdy by to mohlo být. Protože ono kromě toho, že to je prestižní záležitost, já si myslím, že to je i finančně velmi zajímavé, protože podle informací, které, mám to samozřejmě odzdrojované z mediálního prostoru, že by to mělo být pro HDP České republiky do roku 2027 ten přínos je odhadován až na devět miliard. Takže já si myslím, že každé tohleto brzdění vlastně způsobuje i nějakou ekonomickou a finanční zátěž. Takže jestli vůbec máte jenom nějaké datum nebo nějaký deadline pro dokončení tady této akce. Děkuju.

