File: s131147.htm
Anchor: r4
Date: 31. schůze, 4. března 2025
Speaker: Poslanec Igor Hendrych

Speech:
Poslanec Igor Hendrych: Tak děkuji. Děkuji za slovo, vážená paní předsedkyně. Já jenom krátce. Děkuji za to, co jste tady řekl, pane poslanče Dlouhý, vaším předsednictvím, ale nepřesvědčil jste mě moc. V podstatě ta vaše argumentace nebyla příliš silná. Rozdíly mezi těmi dvěma kategoriemi zaměstnanců podle toho vašeho návrhu skutečně by nastaly a nejsem si jistý, jestli by to bylo právně skutečně obhajitelné. Spíš si myslím, že ne.
Když jste hovořil o těch případech, jak to může fungovat na veřejných vysokých školách, já mám taky jakési zkušenosti tady z téhleté oblasti. To, co říkáte, je možné, ale na druhou stranu zrušit pracovní místa nebo celá oddělení a tak dál lze i dnes a lze to i podle zákona i ve veřejné správě, i v privátním sektoru a tak dále. Na to v podstatě nepotřebujeme ten nový institut výpovědi bez udání důvodu, napříč těmi všemi sektory. To je všechno, děkuju.

