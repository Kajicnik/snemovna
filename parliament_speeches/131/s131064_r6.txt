File: s131064.htm
Anchor: r6
Date: 31. schůze, 4. března 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji. Já musím navázat na kolegu Havránka, vaším prostřednictvím. Já mu děkuji, že mi osvětlil, že dochází k nějaké spolupráci a k diskusi, ale možná někde jinde, ale ne tady. Protože tady jsem položila nějaký velmi jednoduchý dotaz, na něj zodpovězeno nebylo. Já bych jenom poprosila pana ministra, jestli by se trošku neinspiroval kolegou Baxou, který u předchozího bodu, kdy jsme jednali o poplatcích České televize, reagoval, běžně. Vy si to necháte až na dobu, kdy my už se k těm vašim odpovědím nebudeme moct vyjádřit. A to si myslím, že není dobře a nepřispívá k té diskusi. Takže já na vás podruhé dnes apeluju, zkuste nám odpovídat na dotazy průběžně. Děkuji.

