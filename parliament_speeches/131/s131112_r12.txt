File: s131112.htm
Anchor: r12
Date: 31. schůze, 4. března 2025
Speaker: Poslanec Ondřej Benešík

Speech:
Poslanec Jakub Michálek: Děkuju za slovo. Opravdu jenom jedna věta. Zaznělo v závěrečném slově pana ministra chybně, že tohleto je jediný správný proces. Prosím - a nevystupoval bych, kdyby tady nebyla popírána Ústava České republiky, která v čl. 87 odst. 2 jednoznačně stanoví, že Ústavní soud rozhoduje o souladu mezinárodní smlouvy s ústavním pořádkem, a to před její ratifikací. Je to přímo v ústavě, tak se prosím netvařme, že to je nějaký nestandardní proces. Takto to ústavodárce předvídal a prosím, respektujme Ústavu České republiky. ***
