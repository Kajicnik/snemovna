File: s131083.htm
Anchor: r4
Date: 31. schůze, 4. března 2025
Speaker: Poslanec Jiří Havránek

Speech:
Poslanec Jiří Havránek: Já moc děkuju. Dáme tomu možná ještě trošku večerní dynamiky. Mnohokrát totiž děkuju za všechny ty otázky, které zde padly od Pirátů, a taky za ten pozměňovací návrh, který zde zazněl. Protože mě těší, že to, co dva a půl roku nazpět pan kolega Ivan Bartoš, tehdejší ministr pro místní rozvoj, mě prosil, abych nedělal a nedával takhle vyšší rámec dostupnému nájemnímu bydlení jakožto veřejnému zájmu státu, těší mě, že jste jako Piráti udělali změnu a budeme se o tom bavit. Pozměňovací návrh si přečtu.
Akorát mám trošku jeden s ním problém. Ještě v době, kdy byl Ivan Bartoš ministrem pro místní rozvoj, tak jsme se dohodli, že ty vlastně paragrafy, na které vy odkazujete, přesuneme ze zákona o SFPI do stavebního zákona. Nejsem si úplně jistý, jestli ten váš návrh je, a teď to beru jako dobrou radu, jestli je čistě legislativně v pořádku. Ale určitě se o tom budeme bavit na výboru a samozřejmě během třetího čtení. Pouze se tady ptám, mám to trochu podezření, že tam trošku ten odkaz paní kolegyně Richterová, respektive Kubo Michálku, prostřednictvím pana předsedajícího, nebude správně. Ale to uvidíme.
Nicméně znovu ještě jednou k penzijním fondům, z čeho jsme vycházeli? Z čeho vycházela celá diskuse? Vycházela zejména z, protože se samozřejmě inspirujeme v zahraničí, ze studie Světové banky s názvem Finance v bydlení, investiční příležitosti pro penzijní fondy, která se zabývala rostoucím globálním nedostatkem bydlení a čím vším je poháněn. samozřejmě demografickými změnami a dalšími problémy.
Klíčovými prvky té studie z toho, proč vlastně vycházel ten pozměňovací návrh, jsou, že investiční příležitost je samozřejmě na straně nabídky. A pokud chci zvyšovat nabídku, tak musím stavět. Co se týče investičních příležitostí na straně poptávky, tak samozřejmě máme tady možnosti nejenom investic do hypotečních cenných papírů, jako jsou kryté dluhopisy, cenné papíry zajištěné hypotékami a další možné věci.
Tohle všechno do budoucna se možná může dít, možná budeme rozšiřovat i další... (Předsedající: Čas.) Pardon, přihlásím se ještě jednou. Omlouvám se.

