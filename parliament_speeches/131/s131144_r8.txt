File: s131144.htm
Anchor: r8
Date: 31. schůze, 4. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji pěkně. To hlavní, o čem mluvím, je, jak dlouho si dneska lidé mohou dovolit hledat zaměstnání při jeho ztrátě nebo při své nespokojenosti. Ty finanční rezervy, které jsou nízké, jim to prostě znemožňují. To samozřejmě je věc, které jsem si jako člověk, který se dlouhodobě věnuje sociální politice, trhu práce a rodinné politice, dlouhodobě uvědomovala, a proto jsme přišli s tím nápadem, když jsme byli součástí vlády - a já jsem nesmírně vděčná, že to tady dnes bude hlasováno a že jsme o tom neměli práci ostatní přesvědčit - a ten důvod je, že dneska to, jak si dlouho lidé mohou dovolit hledat zaměstnání: maximálně jeden měsíc je čtvrtina lidí, maximálně dva měsíce dalších 24 procent, dohromady prostě polovina populace. Takže bavme se, prosím, o tom, že tohle je věc, těch 80 procent první dva měsíce, která pomůže polovině pracujících lidí, aby neměli obavu si ty dva měsíce, což je zhruba čas, kdy je možnost si práci najít. Samozřejmě někomu to trvá déle, proto tam jsou a zůstávají pojistky pro lidi starší, to je jasné.
Ale pozor, to, co máme my, to je nakonec spíše holandský model. To Dánsko - to jenom je vzkaz k paní kolegyni Lesenské - to má nakonec spíše k těm 65 procentům tu podporu, ono tam má ještě spoustu dalších stropů.
Já jenom shrnu, dneska je obrovský tlak na to, aby si člověk velmi rychle našel novou práci a tahle změna, kterou jsme trpělivě vyjednávali tak, aby to mohlo klapnout, je něco, z čeho já dneska mám tady na tomto místě prostě radost. (Hluk v sále.)

