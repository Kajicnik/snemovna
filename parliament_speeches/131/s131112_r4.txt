File: s131112.htm
Anchor: r4
Date: 31. schůze, 4. března 2025
Speaker: Poslankyně Helena Válková

Speech:
Poslankyně Helena Válková: Děkuju, pane místopředsedo. Já jsem to pochopila, jako že se tady teď začalo obstruovat ze strany Pirátů a že to je taková léčka nás vyprovokovat, zřejmě. Takže já to omezím ne na dvě minuty, ale jenom na to, že platí, co jsem řekla. Jako právník si zatím stojím, že pastorační pracovník, který zpovědní tajemství, na kterého se vztahuje tedy ta ochrana, ale nikoliv nepřekažení, ale neoznámení trestného činu, je jenom kněz a biskup. Nebudu se k tomu už jinak vyjadřovat, protože vidím, že tady je snaha o obstrukci, abychom do jedné hodiny o tom nemohli hlasovat. Já myslím, že to je otázka svědomí každého z nás.

