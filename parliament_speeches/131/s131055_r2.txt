File: s131055.htm
Anchor: r2
Date: 31. schůze, 4. března 2025
Speaker: Poslankyně Iveta Štefanová

Speech:
Poslankyně Iveta Štefanová: Děkuji za slovo. Vážené kolegyně, vážení kolegové, já tu předně chci poděkovat všem, kteří umožnili zařazení tohoto tisku na dnešní jednání, takže se můžeme konečně věnovat projednávání v prvním a dalších čtení následně.
Jde o velice důležitou normu a myslím si, že je velice důležité přijmout tu regulaci. Ten návrh vznikal poměrně dlouhou dobu a s tou technickou úpravou nám pomáhaly Ministerstvo zdravotnictví i zemědělství. I já se připojím s poděkováním oběma ministerstvům, zejména legislativnímu aparátu, kdy toto všechno, ta široká spolupráce, umožnilo to, že ten návrh je napsán tak, že je dobře aplikovatelný nejenom do naší legislativy, ale i do té praxe. Mám připraven podrobný projev o tom, jak moc je to škodlivé pro děti užívat tyto nápoje, a o tom, jak moc je nutné přijmout regulaci, nicméně v tuto chvíli nejdůležitější věc je to co nejrychleji posunout tento návrh do jednání na výborech, a proto si ten projev schovám na příště.
Namísto toho si dovolím navrhnout zkrácení lhůty mezi prvním a druhým čtením o 30 dnů na 30 dnů. Děkuji za pozornost.

