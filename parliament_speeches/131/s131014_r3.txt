File: s131014.htm
Anchor: r3
Date: 31. schůze, 4. března 2025
Speaker: Poslanec Tomio Okamura

Speech:
Poslanec Tomio Okamura:: Vážené dámy a pánové, jako první mimořádný bod za SPD bych chtěl navrhnout bod s názvem Jednání o míru na Ukrajině a žádám vás o zařazení tohoto bodu, protože bych chtěl, abychom hlasovali na návrh SPD o následujícím usnesení: "Poslanecká sněmovna podporuje úsilí Donalda Trumpa k ukončení války na Ukrajině. Poslanecká sněmovna chápe kroky prezidenta USA Donalda Trumpa jako kroky vedoucí k ukončení vojenského konfliktu na Ukrajině. Z tohoto důvodu Poslanecká sněmovna vyjadřuje Donaldu Trumpovi svoji podporu a konstatuje, že v této věci bude jemu osobně i všem členům jeho administrativy v co nejvyšší míře nápomocna. Poslanecká sněmovna Parlamentu České republiky proto vyzývá premiéra České republiky Petra Fialu, aby na všech následujících jednáních Rady Evropy, jakož i při všech dalších příležitostech, postupoval vždy v souladu s tímto usnesením. K témuž vyzýváme i prezidenta republiky." ***
