File: s131118.htm
Anchor: r6
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Děkuji za slovo. Vážený pane premiére. Chtěl jsem se zeptat, protože v tisku zase proběhly zprávy ohledně kauzy Motol, že snad ředitel Geosan pan Havel, obviněný tedy v kauze Motol, tak mimo jiné má právě v té bývalé kampeličce, je tedy členem podnikatelské družstevní záložny, kde jste měl tedy peníze i vy. A je tedy i podezření, a to samozřejmě se dozvíme z dalšího vyšetřování této kauzy, nebo možná i později po volbách, zda tedy přes tuto kampeličku nemohou být prány právě tyto peníze z korupčního jednání, a zda tedy tyto peníze například nemohly být určeny pro financování kampaně některé ze stran Spolu. Byl bych rád, kdybyste se mi tady k tomu vyjádřil. Děkuji.

