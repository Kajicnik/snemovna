File: s131139.htm
Anchor: r7
Date: 31. schůze, 4. března 2025
Speaker: Poslanec Andrej Babiš

Speech:
Poslanec Andrej Babiš: Pane poslanče, samozřejmě lžete. Já jsem mluvil o privatizaci, kdo privatizoval Novou huť, o tom mluvím. My jsme hlídali ten Mittal, aby emisní povolenky tam zůstaly. Co jste udělali vy, když jste tam nastoupili? Vyhodili jste zástupce Ministerstva průmyslu z dozorčí rady, aby stát neměl kontrolu nad Mittalem, takže lžete. Mittal skončil v bankrotu hlavně kvůli vaší privatizaci. Ano, vy jste pohrobek symbolu korupce, který založil ODS béčko - nějaký Kalousek - a nazval ho TOP 09, takže tady nevykládejte nesmysly.
Já kandiduju v Moravskoslezském kraji, byl jsem v Mittalu pětkrát. Fiala ani Síkela, nikdy jste v Mittalu nebyli. Já jsem jednal s odboráři. Vy jste tu firmu zničili, vy jste zničili ten kraj, ten zločinec Bakala tam vytáhl 130 miliard, ještě tam vlastní pozemky za miliardy, blokuje rozvoj města Havířov, Karviné, ano? Takže vy jste zkrátka jedna zločinecká parta a tady vykládáte nesmysly. Vy jste zaměstnával tisíce lidí, kde? Proč se živíte politikou? Co tu děláte vůbec, když jste takový geniální manažer?
Pan ministr tady za KDU-ČSL, ti jsou tady vlastně od revoluce. Ti byli u všeho, ne? Vy jste zničili lesy, Jurečka, nedali jste ani korunu na kůrovce. Ty povodně na Jesenicku, ta síla té vody, to je vaše dílo. Vy ničíte zemědělství, protože Babiš. Nevím proč, vy jste ministr zemědělství. Nic jste nevyřídili a teď ničíte důchodce a celý sociální systém, takže KDU-ČSL, historicky jste tady způsobili největší škodu i nám důchodcům.
Zdravím tady zdravotníky (Mává na galerii pro veřejnost.), Dášu Žitníkovou. Vy jste (Předsedající: Čas.) podvedli každého! Fiala slíbil něco, Válek řekl (Předsedající: Pane poslanče, čas.), že to nerespektuje. Jste banda, která ničí tuto zemi! (Předsedající: Čas.)
Já se hlásím s přednostním právem. (Potlesk poslanců hnutí ANO 2011.)

