File: s131056.htm
Anchor: r3
Date: 31. schůze, 4. března 2025
Speaker: Poslanec Karel Haas

Speech:
Poslanec Karel Haas: Děkuju mnohokrát za slovo. Opravdu zareaguji zcela věcně na předřečníky. První poznámka, žádné zadání od nikoho jsme nedostali. Ti, co jsme tady vyjadřovali, nesouhlas s návrhem zákona, proti tomu se chci vyhradit. Ta debata je přece správná debata, která má být na půdě Poslanecké sněmovny, je to debata mezi dvěma póly, svoboda a odpovědnost na jedné straně a regulace na druhé straně. To si myslím, že do parlamentu demokratické země patří. To jsem chtěl říct na obě dvě strany té diskuse. Takže žádné zadání. Je to o tom, že každý máme nějaké hodnoty, a o tom je ta debata. To je jedna poznámka.
Zamrzelo mě, ta zmínka o tom, že snad my, kteří jsme proti této regulaci, tak tam zazněla zmínka o, řeknu, násilí na dětech nebo něco takového. Já jsem tady už v tom svém úvodním vystoupení řekl, že se vymezujeme proti té regulaci, která se týká nikoliv apriorně protiprávního jednání, to jsem zdůraznil. Myslím si, že pití energetických nápojů není apriorně protiprávní jednání, a v této souvislosti považujeme tu regulaci za přepísknutou. To je ta druhá poznámka, kterou jsem chtěl na předřečníky uvést. Děkuju mnohokrát.

