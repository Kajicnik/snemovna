File: s131119.htm
Anchor: r4
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Děkuju. Budu plynule přecházet z jedné interpelace do druhé. Nicméně ono těch problémů, které by to chtělo v České republice poměrně urgentně řešit, je poměrně dost. Já tedy začnu interpelací, co se týká v podstatě vyšetřování Spolku D, který tedy nějakým způsobem udělal sbírku na drony Nemesis a dodával je zároveň na Ukrajinu. Nicméně tam byla ještě další iniciativa, která měla zajistit dodávky semtexu směrem na Ukrajinu a vzhledem k tomu, že se jedná o vojenský materiál, tak tam jsme postrádali v tomto konání souhlas Parlamentu České republiky a zároveň, tam se objevily některé skutečnosti, co se týká diplomatických pasů a vyslání vojáků armády České republiky na ukrajinské území právě s těmito předmětnými věcmi. Takže mě by zajímalo, zda tedy se to bude tutlat až do voleb, ten výsledek vyšetřování, protože vy jste měl schůzku s panem prezidentem, který tam je také v tomto spolku organizován, samozřejmě je v tom organizován i náčelník generálního štábu armády České republiky, tak by mě skutečně zajímalo, zda tedy se to zase vymlčí jako obvykle do voleb, které budou na podzim, tak aby tedy z toho nevznikl skandál? Děkuji za odpověď... Tak můžeme čas zase nastavit.

