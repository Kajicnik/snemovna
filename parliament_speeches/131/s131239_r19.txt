File: s131239.htm
Anchor: r19
Date: 31. schůze, 4. března 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, vážený pane místopředsedo. Sněmovní tisk847byl projednán na 41. schůzi výboru pro zdravotnictví 15. ledna tohoto roku. Já jenom pro kolegy, kteří se nezabývají tímto, jenom připomenu, že se jedná o zákon, který upravuje kategorizaci zdravotnických prostředků a diagnostických zdravotnických prostředků in vitro. Je to určitým způsobem krok vpřed, zejména pro řečové procesory, kde se jedná o výměnu zevní části implantabilního systému, dále upravuje některé věci včetně protéz, ortéz, očních čoček a podobně.
Jedná se o parametrickou změnu, nemá žádný vliv na rozpočet ani na ostatní veřejné rozpočty. Neukládá adresátům právní správy čili zdravotnickým pojišťovnám, poskytovatelům zdravotních služeb, pojištěncům a tak dále žádné nové povinnosti nad rámec stávajícího právního rámce. Rozšiřuje tento návrh. Možnost preskripce některých, upozorňuju pouze některých jednak zdravotnických prostředků dvěma kategoriím sester - jedná se zejména o pacienty, kteří mají stomie, to znamená různé vývody, takže u těch by potom toto bylo možné. ***
