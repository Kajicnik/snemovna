File: s131278.htm
Anchor: r9
Date: 31. schůze, 4. března 2025
Speaker: Poslanec Karel Haas

Speech:
Poslanec Karel Haas: Děkuju mnohokrát za slovo, vážený pane místopředsedo. Dovolte mi, kolegyně, kolegové, abych se velmi stručně přihlásil k pozměňovacímu návrhu vedenému v informačním systému Poslanecké sněmovny pod číslem sněmovního dokumentu 5980 poslanců Karla Haase, Aleše Dufka, Martina Dlouhého, Vojtěcha Munzara, Miloše Nového, Jana Skopečka, Jana Bureše, Martina Majora, Víta Vomáčky, Jakuba Jandy, Radima Jirouta, Zdenky Němečkové Crkvenjaš, Karla Krejzy, Pavla Kašníka, Petra Beitla, Stanislava Blahy, Libora Turka a Jana Bauera. Pozměňovací návrh obsahuje písemné odůvodnění. Jasné a věcné odůvodnění teď v jedné větě. Jedná se o to, že v § 3 zákona se ponechává pozitivní pravidlo o tom, že ve volební kampani nesmí být o kandidátech nebo kandidujících subjektech zveřejněna nepravdivá nebo urážlivá informace, ale vypouští se přestupek, vypouští se přestupek včetně sankce, včetně finanční sankce. Děkuji mnohokrát.

