File: s131076.htm
Anchor: r4
Date: 31. schůze, 4. března 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji. Vážený pane místopředsedo, mě zaujalo teď v projevu pana ministra, že to bude účinné. Víte proč ústavně-právní výbor se nedobral a ani už se nechtěl dobírat k tomu závěru? Protože tam je především jedna věc. Tam je, jak zajistíte to, když někdo se nechová správně, jak vyřešíte tu situaci. Protože tam byl samozřejmě v prvním čtení vlastně rozkaz k vyklízení, ovšem proti kterému šlo podat odpor, a byli jsme v současném stavu věci. Já už jsem v prvním čtení - možná je dobré se občas podívat na starší diskuse - se ptala, proč nebyla udělaná jedna věc. Napřed změna občanského zákoníku, zjistit, zda to funguje, zda skutečně toto umožní větší začlenění bytů soukromníků, například osoby, která zdědila byt po babičce, aby ho dala na trh a podobně, protože se ti lidi bojí, že jim někdo vybydlí ten byt a nějakým způsobem znehodnotí. Vy řeknete, že se to bude platit, ale jenom po nějakou dobu, ne po celou dobu. To je to zásadní, po nějakou dobu.
Další věc je, pokud vám ten člověk vypadne ze systému, tak tehdy náměstek Černohorský, když jsem se ho ptala, za jak dlouho se vrací do systému, tak říká: za dva roky. Víte, já bych radši upřednostňovala lidi, kteří chtějí, aby jim bylo pomoženo, a něco pro to dělají, a ne hned vracela ty, kteří nějakým způsobem zneužili i systém, který navrhujete, a hned se brzo do toho systému vrátili. Já bych chtěla, aby měla být... měli mít přednost ti, kteří chtějí něco pro změnu své situace udělat, a to tady já nevidím. Já jsem také namítala... Já chápu, že jste něco měnili, protože v původním návrhu bylo to, že osobou takovou potřebnou je i osoba v insolvenci, tedy i svobodný bezdětný muž, který pracuje a má insolvenci z důvodu dluhu na nájemném, byl ministerstvem označen za osobu potřebnou. Takže tady dochází k tomu... Já se asi přihlásím k další poznámce. Děkuji.

