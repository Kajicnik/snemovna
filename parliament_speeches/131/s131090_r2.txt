File: s131090.htm
Anchor: r2
Date: 31. schůze, 4. března 2025
Speaker: Poslankyně Romana Bělohlávková

Speech:
Poslankyně Romana Bělohlávková: Děkuji za slovo. Já jenom krátce k tomu pozměňovacímu návrhu, který nám umožní v akutních situacích umisťovat do zařízení pro děti vyžadující okamžitou pomoc i maličké děti do 3 et. Ministerstvům zde bylo již děkováno, já bych chtěla poděkovat terénním pracovníkům, většinou pracovnicím OSPOD, kteří na tuto situaci opravdu upozorňovali velice naléhavě, a doufám, že najdeme podporu i v levé části tohoto sálu u našich opozičních kolegů a že tento pozměňovací návrh dojde rychlého a jednomyslného schválení. Protože ten terén opravdu tuto záležitost potřebuje mít ošetřenou a vyřešenou, abychom nedostávali sociální pracovnice v nočních hodinách do opravdu těžkých a neřešitelných situací. Takže já moc děkuji všem těm, kteří se na tvorbě tohoto pozměňovacího návrhu podíleli a doufám, že velice záhy dojde tam, kde ho potřebují, to znamená do terénu. Děkuji.

