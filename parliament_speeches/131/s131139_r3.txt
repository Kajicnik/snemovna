File: s131139.htm
Anchor: r3
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Děkuji za slovo, mně to skutečně nedá. Pan ministr Výborný, vaším prostřednictvím, projevil zájem o vyšetření sluchu.
Já bych vám rád nabídl služby našeho kolegy Vladimíra Zlínského, který je tedy specialista na ORL. (Ozývá se smích. Předsedající: Mým prostřednictvím.) Pokud vám nebude vadit, že to je populista - vaším prostřednictvím, pane předsedající - tak on by se vám na to mrknul když tak. To je taková nabídka. Jinak co se týká nějaké... (Poznámka ministra Výborného mimo mikrofon.) Dobře, vyřídím.
Jenom jsem chtěl říct, že dělat ředitele nějakého velkého korporátu je určitě rozdíl, než dělat ředitele nějaké menší soukromé firmy - to samozřejmě souhlasím s panem předřečníkem, tuším, panem Kučerou, vaším prostřednictvím - a dá se říct, že v tom korporátu, tam jste poměrně značně odstřiženi od těch řadových zaměstnanců, ale ostatně to odtržení se tady na té pravé části (Ukazuje do pravé části sálu.) od těch lidí, obyčejných zaměstnanců, projevuje také.
Takže já si myslím, že odbory skutečně nesouhlasí s tou výpovědí bez udání důvodu, protože ono to opravdu není jednoduché a ty jistoty se skutečně tady za té vlády podstatně zhoršily. Já věřím tomu, že vy to melete takovou tou salámovou metodou a postupně ubíráte a přidáváte další a další regulace a další a další negativa, takže doufejme, že na podzim to bude pak jinak a bude to ve prospěch občanů této země. Děkuji.

