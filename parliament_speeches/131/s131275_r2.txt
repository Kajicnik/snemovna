File: s131275.htm
Anchor: r2
Date: 31. schůze, 4. března 2025
Speaker: Poslanec Petr Letocha

Speech:
Poslanec Petr Letocha: Tak děkuji. Já teď teda nevystupuju jako zpravodaj, ale jako poslanec za hnutí STAN a jako předkladatel jednoho z pozměňovacích návrhů. Než se začnu bavit o tomto pozměňovacím návrhu, tak bych rád ještě načetl legislativně technické úpravy v této rozpravě, kdy budou tři. Písmeno A změna termínu zvláštní dělené účinnosti z 1. ledna 2025 na patnáctý den po vyhlášení, tedy v dosavadním čl. 33. písm. b) se slova "dnem 1. ledna 2025"nahrazují slovy "patnáctým dnem po jeho vyhlášení". Dále B změna termínu nabytí účinnosti dosavadních bodů 8 a 9 části novelizující živnostenský zákon, kdy v dosavadním čl. 33 písm. a) obsahujícím výčet ustanovení, která mají nabýt účinnosti dnem 1. ledna 2028, se za text čl. 5 vkládají slova "bodů 1 až 7 a 10". Takto odložená účinnost tak již nebude platit pro změnu popsanou v novelizačních bodech 8 a 9 pro oba novelizační body bude platit obecné ustanovení o účinnosti od 1. ledna 2026. A dále C nové znění čl. 18 bodu 1,kdy se v bodu 1, v položce 22 se dosavadní text z části osvobození označuje jako bod 1 a doplňuje se bod 2, který zní: "Za druhé, od poplatku podle písmene B je osvobozeno vydání osvědčení o splnění stanovených odborných předpokladů strážníka vydané podle zákona o obecní policii 2.
Tak to je, co se týče návrhu legislativně technických úprav, o kterých bychom hlasovali následně.
Teď bych se rád velmi ve stručnosti, protože vnímám a děkuji tady také kolegům, že chtějí ještě dnes o tomto návrhu zákona hlasovat, tak bych rád zmínil pár bodů, proč bychom měli být pro omezení, respektive zákaz tlumičů na krátké zbraně. Mluvím teďka zejména k poslancům, kteří doposud nejsou přesvědčeni o tom, pakliže mají v klubu volné hlasování, jakým způsobem budou hlasovat.
Já se tímto návrhem zákona zabývám poměrně dlouhou dobu, mluvím jak s odpůrci, tak s těmi, kteří jsou pro zákaz tlumičů. A pokud bych měl reagovat na nejčastější tři důvody, proč nechtějí zákaz tlumičů, tak jako první je tady použití na střelnici. K tomu bych chtěl říct, že naprosto rozumím, že některé střelnice jsou, dejme tomu, v zástavbě a že mohou mít trošku problém s tím hlukem. (V celém jednacím sále je silný hluk.)
Tady já se bavím o počtu vydaných nebo registrovaných tlumičů vůči počtu zbraní -

