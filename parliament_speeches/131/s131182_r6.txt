File: s131182.htm
Anchor: r6
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Děkuji za slovo. Já bych rád navrhl bod programu, který by se jmenoval Hledá se ministr. My jsme tady byli - pro ty, kteří tady tedy nebyli, to upřesním - ráno svědky, že jsme nemohli najít na začátku jednání jediného ministra, který by byl přítomen v sále, aby mohla řádným způsobem pokračovat schůze Poslanecké sněmovny. Takže jsme museli tedy čekat, než se našel jeden ministr. Byl to pan ministr Válek, za což jsme samozřejmě rádi, protože můžeme tedy projednávat naše návrhy. Já jsem známý tím, že tady cituji z nějakých filmů, no, tak jeden z těch filmů se jmenoval Hledá se Nemo, tak ten by se dal aplikovat tady na tu situaci, pouze s tím rozdílem, že my hledáme ministry, kteří by byli v sále. Takže dovolte mi, abych na dnešní jednání jako první bod zařadil bod s programem Hledá se ministr. Děkuji.

