File: s131135.htm
Anchor: r3
Date: 31. schůze, 4. března 2025
Speaker: Poslankyně Lenka Knechtová

Speech:
Poslankyně Lenka Knechtová: Vážený pane místopředsedo, děkuji za slovo. Já bych taky chtěla zareagovat na kolegy z TOP 09 a z ODS.
Zkusili jste si někdy zajít do neziskové organizace, která pečuje o rodiče, kteří jsou pozůstalí a zůstali sami se dvěma, třemi dětmi? Tak jejich zážitky jsou takové, že zaměstnavatel jim není ani ochoten vyjít vstříc, protože se setkali s názorem: No, to by tady chtěl každý nějakou výjimku a každý by tady chtěl nějakou úpravu. Protože my nemáme jenom ty korporátní zaměstnavatele, kde se to, řeknu, ztratí, ale máme na těch venkovech zaměstnavatele, kteří mají prostě míň zaměstnanců a pak samozřejmě každý problém toho zaměstnance se promítá taky do jeho podnikání. Je potřeba to vidět v té struktuře a vyřešit tam všechny ty zaměstnance, nejenom manažerské pozice. Děkuji.

