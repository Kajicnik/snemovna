File: s131116.htm
Anchor: r1
Date: 31. schůze, 4. března 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura: Děkuji za slovo. K vyslovení souhlasu s ratifikací předkládám změny přílohy I Mezinárodní úmluvy proti dopingu ve sportu. Světová dopingová agentura v soudu s čl. 34 úmluvy upravila pro rok 2025 seznam zakázaných látek a metod, který je nedílnou součástí této úmluvy. Změny seznamu byly schvalovány písemnou procedurou a jejich přijetí bylo písemně oznámeno 15. listopadu loňského roku a účinnost k 1. lednu roku 2025. Změny v tom seznamu každoročně reagují především na vývoj nových látek a metod zneužívaných k dopingu ve sportu jejich zařazením na seznam. Průběžně také dochází k vyřazování některých látek a metod ze seznamu, pokud jejich zařazení na seznam nadále nesplňuje kritéria stanovené Světovou antidopingovou agenturou.
Nejpodstatnější změnou pro rok 2025 je vyřazení takzvaných betablokátorů, a to v lyžařských a snowboardových disciplínách. Naopak ale tyto betablokátory zůstávají - pro zajímavost - platné ve sportech lukostřelba, automobilový sport, biliard, šipky, golf, minigolf, střelba a podvodní sporty, protože by to byla podvodná praktika, kdyby u podvodních sportů se používal doping.
S ohledem na formální povahu materiálu a v zájmu urychlení vnitrostátního schvalování bylo navrženo, aby Poslanecká sněmovna vyslovila souhlas s návrhem (nesrozumitelné) změn přílohy již v prvém čtení. Já to opravdu doporučuji a žádám vás o souhlas již v prvém čtení podle § 90 odst. 2. Děkuji.

