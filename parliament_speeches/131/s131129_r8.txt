File: s131129.htm
Anchor: r8
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Dobrý den, já se tak trošku omlouvám, protože při zadávání interpelace to samozřejmě bylo myšleno na pana ministra pro místní rozvoj, nicméně jsem rád, že pan ministr pro místní rozvoj tady je, nemusí mi písemně odpovídat, protože v tom zadání to tak není, ale samozřejmě budu rád, pokud tak učiní po mé interpelaci. Ono co se týká zaměřování těch různých staveb, které vznikly ještě za minulého režimu. Samozřejmě chápu, že ministerstvo v tom chce mít pořádek, a chápu, že ta pasportizace těch jednotlivých staveb je důležitá pro stát tak, aby věděl, kde co stojí a kde co je. Já bych se tady vrátil k jednomu příběhu z Vranovské přehrady, kde tedy probíhá pasportizace takových staveb, v podstatě probíhá to reálné zaměření těch staveb a dá se říci, že mnohdy ty stavby jsou o něco větší, než měly být, ale je to takové historické dědictví. ***
