File: s131075.htm
Anchor: r2
Date: 31. schůze, 4. března 2025
Speaker: Poslanec Tomáš Kohoutek

Speech:
Poslanec Tomáš Kohoutek: Dobrý podvečer. Vážený pane předsedající, kolegyně, kolegové a vážený pane ministře, když jsem tady poslouchal svoji ctěnou kolegyni Renatu Oulehlovou, tak nad tím čím dál více přemýšlím a skutečně bych vám chtěl položit jednoduchou otázku. Pro koho je ten zákon určen? Je to pro mladé, slušné, pracující lidi, kteří vstupují do života a chtějí mít nějakou podporu, aby si snáz pořídili vlastní bydlení, aby sehnali pěkné, slušné bydlení? Nebo je to progresivistický levičácký paskvil z dílny Pirátů, který vy jste převzali? (Potlesk z lavic hnutí ANO 2011.) A samozřejmě, protože vy chvilku jste koalice, pětikoalice, chvilku jste čtyřkoalice, chvilku je to Pirát, teď je to ódéesák, prostě jste jedna parta. A místo toho, když vy zrovna jste z Karlovarského kraje - já jsem třeba z Děčína, ze severních Čech, z Ústeckého kraje, kde to zažíváme taky - tak prostě místo toho, abyste ten zákon konečně hodili do koše, když už tedy v té koalici oficiálně nejste, tak ho tady tlačíte dál. Vždyť je to naprosto zbytečné. ***
