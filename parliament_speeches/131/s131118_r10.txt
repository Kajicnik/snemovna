File: s131118.htm
Anchor: r10
Date: 31. schůze, 4. března 2025
Speaker: Poslankyně Monika Oborná

Speech:
Poslankyně Monika Oborná: Děkuju za slovo, paní místopředsedkyně. Tak ten první bod, vážený pane premiére, se na vás obracím ohledně financování nepedagogických pracovníků. My jsme si dneska v médiích přečetli článek, že se posouvá ta účinnost na 1. ledna roku 2026, ale to vůbec nic nemění na podstatě věci. A ta podstata věci je, že přesouváte vlastně tu odpovědnost ze státu na kraje a obce, co se týká platů právě nepedagogických pracovníků, ať už jsou to kuchařky, školníci, vychovatelky a další. K čemu to povede, víme všichni. Povede to k tomu, že bude vystresovaný starosta, vystresovaný ředitel školy, pracovníci, kterých se to týká, ve velké nejistotě. ***
