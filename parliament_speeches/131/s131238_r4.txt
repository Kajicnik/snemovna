File: s131238.htm
Anchor: r4
Date: 31. schůze, 4. března 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Dobré odpoledne, vážená paní místopředsedkyně, kolegyně, kolegové. Já si dovolím tady v obecné rozpravě krátce odůvodnit pozměňovací návrh, ke kterému se následně přihlásím v podrobné rozpravě. Smyslem toho pozměňovacího návrhu je - a je to i po dohodě s kolegy z Ministerstva zdravotnictví - abychom dokázali propojit Českou správu sociálního zabezpečení a její okresní pracoviště na kmenové registry zdravotnických pracovníků. Například právě pro zjednodušení a zrychlení takových věcí, jako je vyřizování žádosti o důchod, posuzování zdravotního stavu a tak dále. To znamená, v rámci digitalizace, propojování, efektivizace státní správy je tento pozměňovací návrh. Děkuji. ***

