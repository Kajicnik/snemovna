File: s131048.htm
Anchor: r2
Date: 31. schůze, 4. března 2025
Speaker: Poslanec Ivan Adamec

Speech:
Poslanec Ivan Adamec: Ano, děkuji. Vážený pane místopředsedo, vážený pane ministře, kolegyně, kolegové, no, tak bylo to krásné, emotivní vystoupení. Já to beru jako, já jsem nikdy neříkal, že bych byl nějaký nadšenec těch pozměňovacích návrhů, nicméně je potřeba říct nebo opravit některé polopravdy, které tady zazněly. Selhání všech tradičních politických stran. No, to tedy ani omylem. (Protože?) ne všechny tradiční politické strany pro tohle hlasovaly. Tak říkejme to, jak je to celé. Kdybychom se měli bavit o cenách energií, které drtí naše podnikatele, naše domácnosti, no, tak ono je to hezké srovnávání, když neříkáme parametry jiných zemí, které různě dotují - a zase to jsou veřejné peníze, které tam jdou, zase je to úleva na úkor něčeho jiného. Tak já - ano, je to správný názor, jste pro tu senátní verzi, já s tím problém nemám, ale říkejme ty pravdy skutečně celé. Ono takhle (zjednodušeně?) to vypadá, (nesrozumitelné) my jsme úplní pitomci a vy jste za hvězdy. Děkuju za pozornost.

