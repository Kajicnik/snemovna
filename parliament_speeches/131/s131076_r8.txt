File: s131076.htm
Anchor: r8
Date: 31. schůze, 4. března 2025
Speaker: Poslankyně Lenka Knechtová

Speech:
Poslankyně Lenka Knechtová: Vážený pane místopředsedo, děkuji za slovo. Já bych taky ještě zareagovala na pana ministra. Já bych byla ráda, kdybyste se vrátil opravdu k otázce, kterou jsme tady na vás měli v souvislosti s obsazováním bytových domů, protože tam vlastně, pokud tam začneme včleňovat cílové skupiny, které jste opravdu jako tak významně zúžili, tak jestli tam bude opravdu rovnováha s těmi současnými, řeknu, majiteli bytů a plus tady tohleto, jestli to půjde jako dohromady, jestli to bude udržitelné, a druhá věc, jestli se nám tam opravdu nedubluje to, že na jedné straně budeme poskytovat sociální práci lidem pod charitou nebo pod jakoukoliv neziskovou organizací, protože ti lidi většinou jsou propojeni už dneska s nějakou sociální službou, a my tam ještě vlastně ze strany státu přihodíme další poradenský servis. Tak jestli to nejsou vlastně jako dvojí peníze na jeden problém. Děkuji.

