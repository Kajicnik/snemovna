File: s131157.htm
Anchor: r2
Date: 31. schůze, 4. března 2025
Speaker: Poslanec Stanislav Berkovec

Speech:
Poslanec Stanislav Berkovec: Děkuji, vážená paní místopředsedkyně Sněmovny, za slovo. Vážené dámy, vážení pánové, kolegové, já nebudu tahat králíky z klobouku. Dovolte jenom technickou poznámku, je to vlastně pozvánka také. Já jsem měl včera možnost být na veřejné tiskové konferenci tady ve Sněmovně, v novinářském atriu, kde byla prezentována petice spolu s Českomoravským odborovým svazem pracovníků ve školství za účasti jejího předsedy, pana Františka Dobšíka, a také za účasti předsedy petičního výboru, pana Tomia Okamury. Za měsíc a půl sesbírali 66 323 podpisů, které se týkají právě této novely. Jak dobře víte, tak nad 10 000 podpisů je to projednávání petice veřejné, takže já bych vás chtěl pozvat na veřejné projednávání této petice, které se bude konat 18. října po zasedání petičního výboru od 16 hodin v místnosti 306. To je ta místnost, kde je hospodářský výbor. Ta petice má oficiální název 90/P/2025 Petice za zachování centrálního financování nepedagogických pracovníků v regionálním školství. My jsme pochopitelně na té tiskové konferenci vyjádřili souznění s požadavky této petice a s touto peticí. Děkuju za vaši pozornost.

