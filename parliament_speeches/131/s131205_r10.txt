File: s131205.htm
Anchor: r10
Date: 31. schůze, 4. března 2025
Speaker: Poslanec Patrik Nacher

Speech:
Poslanec Patrik Nacher: Děkuji za slovo. No, já nevím, kolegové, jestli jakoby rozumíme, o čem se tady bavíme. Děkuju za právní rozbor kolegovi Karlovi Haasovi, ale já nevím, jestli on to říká úplně přesně. My se tady nebavíme a nezpochybňujeme, že má někdo řidičák, nebo nemá, ať tady jezdí autem. My se bavíme, že ten řidičák on používá pro výdělečnou činnost jako pro taxislužbu. To má přece úplně jiný parametr. To je nějaká služba, kterou on potom dál nabízí klientům. A ten kontext už je potom úplně jiný. My tady nezakazujeme těm lidem, aby tady jezdili, že neuznáváme jejich řidičák a policie jim odstaví auto. My se tady bavíme, jestli je to potom v souladu s tím, že bude právě používat nebo nabízet taxislužbu. O tom my se bavíme. To za prvé.
Za druhé to takhle funguje i v jiných zemích. My vždycky ty věci kopírujeme, ale s obrovským zpožděním. V tomhletom případě si myslím, že si můžeme vzít příklady z těch metropolí na západ od našich hranic, které jsou mnohem přísnější. Takže já nevím, kde můj kolega Karel Haas na to přišel. Protože tam jsou v těch kritériích toho, kdo může být řidič taxislužby, přísnější, než jsme my tady. To je úplně stejné jako s tím krátkodobým ubytováním à la Airbnb. ***
