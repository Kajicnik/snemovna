File: s131037.htm
Anchor: r10
Date: 31. schůze, 4. března 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Já jsem reagoval na vystoupení předřečníka, který mluvil o jiných věcech, které nesouvisely úplně primárně s tímto tématem, on posunul tu diskusi do roviny svého pohledu na jiné demokratické strany, a to, jestli někdo za hlasování má nějaké místo na kandidátce. Já jsem o tom nemluvil, ale jestliže to tady padlo, tak na to je možné v rámci faktických poznámek reagovat. Šel jsem a reagoval jsem na tuto část. Ta se vůbec netýká tohoto materiálu, ale váš pan kolega se pustil do odbočky od tohoto tématu. Já se snažím vždycky zpátky vracet k tomu, abychom se bavili o podstatě tisku, který tady je, a když mi toto říkáte, usměrňujete mě - což je v pořádku, máte na to právo - tak já prosím, kdybyste takhle občas vystoupila po vystoupení vašeho předsedy Andreje Babiše, který zde desítky minut a v celém volebním období desítky hodin mluví o věcech, které naprosto nesouvisejí s obsahem daného tisku či navrhovaného bodu jednání Sněmovny. Děkuji vám.

