File: s131141.htm
Anchor: r9
Date: 31. schůze, 4. března 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo. Chtěl bych opět reagovat na průběh rozpravy, možná to trochu zklidnit. Ano, jednací řád jasně uvádí, že se poslanci mají navzájem oslovovat prostřednictvím předsedajícího, ale z logiky věci je nesmysl oslovovat předsedajícího prostřednictvím předsedajícího, takže když se obracím na vás, tak si myslím, že je logické, že říkám předsedající. Opravdu, obracet se na vás prostřednictvím vás, to nedává žádný smysl.
Abyste věděli, to původní ustanovení v jednacím řádu bylo proto, abychom se tu méně uráželi, a byl předpoklad, že když to budete vzkazovat přes předsedajícího, že nebude docházet k takovým vypjatým okamžikům a konfliktům. To se příliš v průběhu času neosvědčilo, nicméně si myslím, že opravdu čistou logikou a výkladem (bych) asi nemohl říkat: Paní předsedkyně, vaším prostřednictvím. Asi by se nám smáli ti, co se na nás dívají. Děkuji.

