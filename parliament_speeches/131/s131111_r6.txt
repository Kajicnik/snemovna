File: s131111.htm
Anchor: r6
Date: 31. schůze, 4. března 2025
Speaker: Poslankyně Helena Válková

Speech:
Poslankyně Helena Válková: Děkuji. Já to beru jako takovou malou přihrávku, že můžu ještě vystoupit. Tak jenom k tomu čl. 4 odst. 1. My jsme tam ale vyjednali a taky pan náměstek Smolek nám to opakovaně říkal, že všechny ostatní smlouvy tam mají nedotknutelnost zpovědního tajemství. A my právě proto, že jsme si jasně v tom čl. 4 odst. 2 prosadili odkaz na ty naše právní předpisy, tak tam ta nedotknutelnost není. Je tam jenom zpovědní tajemství, jo? Takže to je veliký rozdíl. To myslím, že každý, kdo právo studuje, a určitě pan Jakub Michálek to ví, tak to, že tam byla vypuštěna ta nedotknutelnost, to z toho činí úplně něco jiného. To je první věc.
A druhá věc, o které chci hovořit, oni jsou vázáni jenom profesním tajemstvím pastorační pracovníci. Ale pouze kněží a biskupové mají možnost té zpovědi v tom smyslu, která je chrání před tím neoznámením trestného činu. Ale na tom se nic nemění, to je pořád. To bychom museli změnit teda trestní zákoník, který nám upravuje možnost, že například advokát nebo zaměstnanec, který se dozví o spáchání trestného činu v souvislosti s výkonem advokacie nebo právní praxe, tak nemá tu oznamovací povinnost. Myslíte, že bych to mohla... (V sále je trvalý silný hluk.)

