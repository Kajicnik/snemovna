File: s131093.htm
Anchor: r5
Date: 31. schůze, 4. března 2025
Speaker: Poslanec Roman Kubíček

Speech:
Poslanec Roman Kubíček: Děkuji za slovo, paní místopředsedkyně. Dámy a pánové, já si dovolím přednést "usnesení hospodářského výboru z 54. schůze ze dne 20. února roku 2025 k návrhu poslanců Lukáše Vlčka, Ivana Adamce, Róberta Telekyho a Michala Kučery na vydání zákona, kterým se mění zákon č. 458/2000 Sb., o podmínkách podnikání a výkonu státní správy v energetických odvětvích a o změně některých zákonů, energetický zákon, ve znění pozdějších předpisů, a zákon č. 416/2009 Sb., o urychlení výstavby strategicky významné infrastruktury, ve znění pozdějších předpisů, sněmovní tisk883.
Hospodářský výbor Poslanecké sněmovny Parlamentu České republiky po vyslechnutí úvodního slova zástupce předkladatelů, poslance Róberta Telekyho, zpravodajské zprávě poslance Romana Kubíčka a obecné a podrobné rozpravě
I. doporučuje Poslanecké sněmovně Parlamentu České republiky projednat a schválit sněmovní tisk883ve znění schválených pozměňovacích návrhů." Všechny pozměňovací návrhy jsou obsahem tohoto usnesení, já je nebudu číst, protože by to bylo poměrně dlouhé a technicistní. Dostanu se k dalšímu bodu, vydržte chviličku.
"II. zmocňuje zpravodaje výboru, aby ve spolupráci s navrhovatelem a legislativním odborem Kanceláře Poslanecké sněmovny Parlamentu České republiky provedl v návrhu zákona legislativně technické úpravy, který nemají dopad na věcný obsah navrhovaného zákona;
III. pověřuje zpravodaje výboru, aby na schůzi Poslanecké sněmovny Parlamentu České republiky přednesl zprávu o výsledcích projednávání tohoto návrhu zákona v hospodářském výboru;
IV. pověřuje předsedu výboru, aby předložil toto usnesení předsedkyni Poslanecké sněmovny Parlamentu České republiky."
Já si myslím, že po dohodě bude se navrhovat přerušení tohoto bodu pro podání některých pozměňovacích návrhů. A poprosil bych teda navrhovatele na návrh na to přerušení schůze. Děkuji. ***
