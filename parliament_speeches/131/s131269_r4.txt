File: s131269.htm
Anchor: r4
Date: 31. schůze, 4. března 2025
Speaker: Poslanec Andrej Babiš

Speech:
Poslanec Andrej Babiš: (Ministryně Černochová z lavice: Pojďme na kafe.) Půjdeme na kafe. Já říkám, že vy neskutečně manipulujete. Tak my jsme kupovali vrtulníky. Proč? No protože jsme měli ruské vrtulníky. Jestli jsme kupovali americké, abychom nahradili ruské, co vaše strana zapomněla nakoupit. Ne? Dalík, ten nakupoval co - Pandury, s Topolem. Tak zase to manipulujete. A já myslím, že jsme dostali skvělou cenu. Vždyť se teďka s těmi vrtulníky fotíte. Vy jste mě pozvala, to za to děkuju, já jsem neměl čas. A ty vrtulníky jsou fajn, ne? Nahradili ruské. A měli jsme skvělou cenu. Já jsem říkal velvyslanci tady, že ještě chci Prime Ministr Discount ale říkal ne, máte Marine Price. Já jsem měl dobrou cenu.
Prosím vás, Bílý dům - určitě to nebyla vstupenka. Ale já jsem tam šel hlavním vchodem s manželkou a čekal mě Trump. Takže o tom se můžeme samozřejmě bavit.
Vy jste nakoupila F-35 protože vám to někdo nadiktoval. Ale to hlavní, co vy nerozumíte tomu, je, že vy jste přece měla nejdřív vyjednat prodloužení toho nájmu Gripenů. Vždyť to nemá logiku, ten Gripen. A my jsme mluvili se švédským velvyslancem, oni chtěli se zúčastnit té soutěže, ale vy jste jim řekli, že nechcete. Takže vy dneska jste v rukou - (Ministryně Černochová reaguje z lavice: To byla pátá generace?) Ježíš, pátá generace, prosím vás, co bude za deset - a ještě navíc to přijde za 10 let. A navíc vy s tím plníte veškerý ten závazek 2 procenta, takže na tom se neshodneme. Zkrátka, vy jste udělali chybu, že jste nevyjednali prodloužený nájem - a kdy to bude vlastně? Já říkám, že zatím to vypadá na škodu 8,5 miliardy, protože jste mohli klidně vyjednat další prodloužení za původních podmínek. A Švédové se naštvali a teďka vám to nechají vyžrat zkrátka.
Takže já nevím, je to úplně jasné, každý to může pochopit, co to je. Pokuta ÚOHS - prosím vás, to jsou věci, které - snad pan Metnar se dostane ke slovu, já ho tady nebudu obhajovat, to jsou peníze, které i tak skončí státním rozpočtu, pokud se nepletu. ***
