File: s131090.htm
Anchor: r4
Date: 31. schůze, 4. března 2025
Speaker: Poslankyně Marie Jílková

Speech:
Poslankyně Marie Jílková: Krásný dobrý večer, kolegyně a kolegové. Já bych chtěla představit stručně pozměňovací návrh můj, pana poslance Navrátila, Martina Dlouhého, Jany Bačíkové, Pavly Pivoňky Vaňkové a Jana Bauera. Tento pozměňovací návrh se týká peněžité pomoci v mateřství. S tímto návrhem se navrhuje rozšířit právní úprava zákona o nemocenském pojištění u peněžité pomoci mateřství s cílem pomoci matkám, kterým v souvislosti s porodem dalšího dítěte vznikl nárok na další mateřskou, ale v nižší výši, než je mateřská u předchozího dítěte, anebo jim tento nárok na mateřskou nevznikl vůbec. ***
