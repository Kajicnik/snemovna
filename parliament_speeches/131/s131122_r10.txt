File: s131122.htm
Anchor: r10
Date: 31. schůze, 4. března 2025
Speaker: Poslanec Jiří Strýček

Speech:
Poslanec Jiří Strýček: Já vám děkuji za slovo, paní místopředsedkyně. Vážený pane ministře, vážení kolegové, já jsem se chtěl zeptat v rámci interpelace na jednu věc, která v současné době už se delší dobu objevuje i v mediálním prostoru, a podle názvu, jak (nesrozumitelné) si tam asi dovodil, se to týká dostavby budovy na pražské Palmovce, která má sloužit prestižní agentuře Evropské unie pro kosmický program a která se podle informací značně komplikuje. Místo dokončovacích prací, které měly aktuálně už teďka probíhat, není zatím dle posledních informací ani vybraná firma, která má toto sídlo dokončit.
Znovu podotýkám, že se jedná o velmi prestižní evropskou agenturu, která provozuje evropský navigační systém Galileo a do budoucna má - nebo byl úmysl, aby konkuroval Starlinku a v podstatě v současné době to spíš vypadá jako torzo - nebo mělo vzniknout z torza nedostavěné radnice Prahy 8, ale to, co tam teďka zatím je, tak ještě vůbec nevypadá na to, že by se to mělo v nějaké krátké době dostavět. Nedodržení termínu podle mě může poškodit Česko o to víc, že EUSPA je jediná evropská agentura, která v současné době v Česku sídlí. ***
