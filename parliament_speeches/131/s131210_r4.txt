File: s131210.htm
Anchor: r4
Date: 31. schůze, 4. března 2025
Speaker: Poslanec Ivan Adamec

Speech:
Poslanec Ivan Adamec: Děkuji, vážený pane předsedající. Kolegyně, kolegové, já bych reagoval na kolegu Kolovratníka. Jsem rád, že to není protinávrh proti mému návrhu. Toho si cením. Nicméně musím říct, že vždycky trnu hrůzou, když se tady cituje z nějakých veřejných zdrojů. To se tady stalo oblíbené. Otázka je, co ty veřejné zdroje nám říkají. Jen tak mimochodem, ta čísla, o kterých jste tady hovořil, prostřednictvím pana předsedajícího, jsou z doby, kdy ty evidenční kontroly platily. Takže se ukazuje, že evidenční kontroly takovýto dosah nemají.
Druhá věc, která tam je. Samozřejmě za námi chodí lobbisté z STK, protože jde jenom o takovou malou drobnost. Jde o ty prachy. To je celý problém. Jinak samozřejmě kontroly aut - pan ministr to tady říkal - podle mě jsou velmi dostatečné a nevidím důvod tahat další peníze z kapes daňových poplatníků jenom proto, aby si udělali evidenční kontrolu. Děkuji za pozornost.

