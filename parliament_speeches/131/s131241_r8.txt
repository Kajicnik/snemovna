File: s131241.htm
Anchor: r8
Date: 31. schůze, 4. března 2025
Speaker: Poslanec Kamal Farhan

Speech:
Poslanec Kamal Farhan: Dámy a pánové, děkuji.
Zdravotní výbor projednal tento návrh. A já si tedy dovolím přečíst usnesení výboru, jedná se o usnesení výboru ve zdravotnictví z 39. schůze ze dne 6. listopadu 2024. Jedná se k návrhu poslanců Toma Philippa, Zdenky Němečkové Crkvenjaš, Michaely Šebelové, Martiny Ochodnické, Kláry Kocmanové, Róberta Telekyho a Věry Adámkové na vydání zákona, kterým se mění zákony v oblasti veřejného zdravotního pojištění.
Po úvodním slovu zástupce skupiny předkladatelů MUDr. Toma Philippa, zpravodajské zprávě paní profesorky Adámkové a zastupujícího zpravodaje MUDr. Kamala Farhana a po rozpravě výbor pro zdravotnictví Poslanecké sněmovny doporučuje Poslanecké sněmovně Parlamentu České republiky vyslovit souhlas s návrhem poslanců, a teď už to nebudu jmenovat, ty jsem jmenoval na začátku, k  vydání zákona, kterým se mění některé zákony v oblasti veřejného zdravotního pojištění.
Zmocňuje za II zpravodaje výbor poslance MUDr. Kamala Farhana, aby ve spolupráci s navrhovatelem a legislativním odborem Kanceláře Poslanecké sněmovny Parlamentu České republiky, popřípadě navrhl i další nezbytné úpravy podle § 95 odst. 2 zákona v jednacím řádu Poslanecké sněmovny.
A za III pověřuje zpravodaje výboru poslance Kamala Farhana, aby se stanoviskem výboru seznámil schůzi Poslanecké sněmovny. Děkuji.

