File: s131142.htm
Anchor: r4
Date: 31. schůze, 4. března 2025
Speaker: Místopředsedkyně PSP Věra Kovářová

Speech:
Místopředsedkyně PSP Věra Kovářová: Chtěla bych reagovat na své předřečníky a konstatovat jednu záležitost, a to, že se nemá nadužívat ani prostřednictvím předsedající, pokud to není nutné, a tak také se nemají zneužívat přednostní práva.
Co se týče oslovování prostřednictvím předsedající nebo předsedajícího, tak tvůrce zákona měl na mysli následující. To oslovování by nemělo být právě v prvním pádě, ale mělo to být následovně, příklad: Rád bych reagoval a vzkázal panu poslanci XY, prostřednictvím předsedající, následující. To oslovování právě v prvním pádě, aby se neoslovovalo v prvním pádě, má zamezit nějakým konfliktům a osobním nevraživostem, takže prosím pěkně, my sice zde oslovujeme prvním pádem a říkám panu poslanci tomu a tomu, takto to, myslím, budeme dodržovat. V zásadě platí, prosím pěkně, nikdo po vás nechce, vážená paní poslankyně (Předsedkyně: Prosím o ztišení.), prostřednictvím předsedající, abychom oslovovali prostřednictvím předsedající, jestliže konstatujeme, že pan předseda Babiš řekl to a to. Tak to opravdu není nutné.
Takže prosím pěkně, oslovujme prostřednictvím předsedajícího bez ironie, tak jak je to podle jednacího řádu, pokud chceme vzkázat jednomu z našich kolegů a reagovat na jeho konstatování během rozpravy. Děkuji vám.

