File: s131221.htm
Anchor: r4
Date: 31. schůze, 4. března 2025
Speaker: Poslanec Jan Jakob

Speech:
Poslanec Jan Jakob: Děkuju, pane místopředsedo, já budu poměrně stručný, protože ta pravidla pro letošní rok jsou zcela totožná s pravidly, které jsme schválili na rok 2024.
Proto mi dovolte, abych vás seznámil s usnesením číslo 343 organizačního výboru ze dne 22. ledna 2025 k návrhu pravidel hospodaření poslaneckých klubů pro rok 2025. "Organizační výbor Poslanecké sněmovny
I. doporučuje Poslanecké sněmovně přijmout následující usnesení:" - cituji - "Poslanecká sněmovna schvaluje pravidla hospodaření poslaneckých klubů pro rok 2025 s výší příspěvku měsíčně: pevná částka na klub 27 000 korun, variabilní částka na člena klubu vládní strany 5 845 korun a variabilní částka na člena klubu nevládní strany 7 599 korun, v závorce koeficient 1,4." (Předsedající: 1,3.) 1,3, děkuju. "Pravidla hospodaření poslaneckých klubů pro rok 2025 tvoří přílohu tohoto usnesení." Konec citace.
"II. pověřuje odůvodněním tohoto návrhu na schůzi Poslanecké sněmovny poslance Jana Jakoba." Děkuji za pozornost.

