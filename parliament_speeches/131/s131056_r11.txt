File: s131056.htm
Anchor: r11
Date: 31. schůze, 4. března 2025
Speaker: Poslankyně Helena Válková

Speech:
Poslankyně Helena Válková: Já jsem se přihlásila, pane místopředsedo, právě kvůli tomu, že jsem překvapená, protože pan kolega doktor Haas je v naprosté většině případů přesný a jako právník dovede rozlišovat věci. Teď si myslím, že možná také únava z toho včerejšího nočního jednání, protože tady nejde o žádnou přepísknutou regulaci a represi, přece. Ultima ratio je trestní právo, tam nic trestního, jak jsem si ještě teď ověřila, není. Takže jestli tedy budeme vydávat, že je přepísknutá regulace, jenom to, co je teď v tom návrhu, tak to už se tedy opravdu blíží potom požadavkům na to, abychom v rámci liberální svobody všechno deregulovali, a to tedy se mi nechce ani domyslet, jaké důsledky by to mělo.
Čili zásadně tady jde ochrana dětí, které jsou už jenom kvůli svému věku, neříkám ani vůči teď abych byla opatrná rodině, ve které třeba vyrůstají, zvlášť ohrožené, citlivé, prostředím, kde konkrétně nemůže třeba ten rodič odpovědný zasáhnout, ale není to přepísknutá represe nebo přepísknutá regulace, abych byla přesnější, to si tedy vyhrazuji. To je trestní právo a trestní právo tam v tomto návrhu absentuje a jsem za to ráda.

