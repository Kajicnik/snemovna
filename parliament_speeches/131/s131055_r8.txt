File: s131055.htm
Anchor: r8
Date: 31. schůze, 4. března 2025
Speaker: Poslanec Václav Král

Speech:
Poslanec Václav Král: Děkuji. Navážu plynule na kolegu Haase. Pokud by nedejbože to jeho usnesení prošlo, tak pak je možné ještě tento návrh dát jako přílepek k energetickému zákonu. Lex plyn máme na stole, koneckonců tak jako vždy máme minimálně jednu až dvě novely energetického zákona otevřené, takže tam se to nabízí, a pak logicky, abychom nezmnožovali ty úřady, které budou mít dohled nad tím, co vlastně můžeme pít, nebo nemůžeme, tak tady se nabízí pomoc Energetického regulačního úřadu. Tam si myslím, že do té gesce to sedí vzhledem k tomu, že jsou to energetické nápoje.
Jinak děkuji předkladatelkám, že nám říkají to, co máme pít a jak se mají chovat naše děti. Děkuji za to vedení, protože ty rodiny to prostě nezvládají. Takže ještě jednou děkuju a je potřeba páchat víc dobra a zakázat víc věcí. Děkuji. (Potlesk poslanců ODS.)

