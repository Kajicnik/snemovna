File: s131187.htm
Anchor: r4
Date: 31. schůze, 4. března 2025
Speaker: Poslanec Michal Zuna

Speech:
Poslanec Michal Zuna: Děkuji za slovo, pane předsedající. Já si dovolím jenom poděkovat za spolupráci na jednom z pozměňovacích návrhů, který pan poslanec Müller načetl a odůvodnil. Jedná se o pozměňovací návrh 6317, který mimo jiné upravuje i znění ve stavebním zákoně, konkrétně tedy v § 152, který upravuje výkladové nejasnosti rozsahu zmocnění, které právě v úpravě lex OZE III bylo přijato. To znamená, že tento pozměňovací návrh tyto výkladové nejasnosti ohledně zmocnění upravuje, a to tak, aby právě zvláštní stavební předpisy hlavního města Prahy, Brna a Ostravy byly opět narovnány. Děkuji.

