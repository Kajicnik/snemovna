File: s131032.htm
Anchor: r4
Date: 31. schůze, 4. března 2025
Speaker: Poslankyně Helena Válková

Speech:
Poslankyně Helena Válková:: Pane ministře, já za chviličku budu některá vaše tvrzení vyvracet, ale teď se tady kolegyně zastanu, paní poslankyně Schillerové, vaším prostřednictvím, pane místopředsedo, protože ona hovořila, já jsem ji pozorně poslouchala, o tom, co se teď projednává, a možná použila řečnický obrat, kterému jsme všichni rozuměli, že nikdy - a já jsem to také od vás nikdy neslyšela, v tomto ohledu jste nás nebrali vážně. Vy si jedete pořád svoji linku. Já budu mít dostatek prostoru potom ještě vám na konkrétních údajích, konkrétních informacích, nálezech Ústavního soudu, a bude to trochu delší, ukázat, jak jste se odchýlili od toho, co jste měli upravit podle nálezu Ústavního soudu. To byl také předmět toho upozornění a kritiky paní poslankyně Schillerové, ale říkat v této souvislosti, že lže, to teda musím říct, že je docela odvážné, a já málokdy se nechám vyprovokovat, ale tady jsem - bylo by mi to jedno, jestli je to předsedkyně poslaneckého klubu, nebo ne - tady jsem se musela zvednout, protože tak to opravdu není. A pusťte si když tak záznam v tom kontextu, jak se ona vyjádřila.

