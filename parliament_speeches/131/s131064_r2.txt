File: s131064.htm
Anchor: r2
Date: 31. schůze, 4. března 2025
Speaker: Poslankyně Eva Fialová

Speech:
Poslankyně Eva Fialová: Já moc děkuji za slovo. Já budu, vaším prostřednictvím, reagovat na kolegu Jirku Havránka, který vysvětluje pohled na to zúžení osob. Já jsem k němu velice kritická. Protože v tu chvíli nám z toho vypadávají senioři. Prostě nedosáhnou na to. Pojďme si to spočítat tedy. Vypadnou nám jedinci, kteří nám třeba budou vycházet z dětských domovů a budou potřebovat bydlet. Opravdu je to velice... Do toho systému nám spadne vícečetná rodina, to přiznávám. Možná je to ten cíl. Ale ta skupina se velice zužuje. A v tu chvíli, když si představím, jak nám fungujou ta naše města na tom severu, tak je to absolutně znefunkčnění nějakého nastavení mixu. A tak to pojďte rovnou přiznat, že jsme sever odepsali - do budoucna s vámi nepočítáme - a bude to úplně v pořádku.
Já jsem zapomněla ještě reagovat u pana ministra, chci se na to zeptat, protože teď ty pozměňovací návrhy jsou všechny, co budete představovat, velice podobné. A jenom jeden, nevím, jestli je to paní kolegyně Doušové, řeší účinnost, protože vy jste navrhli odložení účinnosti - vyjádření rozsudku toho úřadu práce o půl roku, co budou fungovat ta kontaktní centra. To nám jako bude vznikat databáze a ti lidi jako půl roku nám tam budou plynout? Co s nimi za ten půlrok bude? To je budeme držet v té naději? Než za půl roku požádají o rozhodnutí z toho úřadu práce, jestli vůbec budou do té evidence začlenění? Já vím, že jeden z nich, jak jsem se v rychlosti na to koukala, než začalo jednání, protože přistáli zhruba hodinu před jednáním tady toho výboru, to tam řeší, upravuje a dává do souladu, akorát si nepamatuju jiný. Tak bych byla ráda, abyste se tu třeba nad tím zamysleli a některý z vás třeba to ještě poupravil. Děkuju.

