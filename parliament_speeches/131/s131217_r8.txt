File: s131217.htm
Anchor: r8
Date: 31. schůze, 4. března 2025
Speaker: Poslanec Andrej Babiš

Speech:
Poslanec Andrej Babiš: Takže dobrý den, vážení spoluobčané. Já s panem premiérem se hrajeme na schovávanou. My na sebe mluvíme přes CNN Prima News a píšeme si na Twitteru. Tak bych rád ještě se k tomu vyjádřil, protože tady v předsálí je tolik novinářů, kteří už mají napsané ty oslavné články na zítra večer, jak jsme údajně nechtěli přijít na to jednání.
Já pana premiéra tady znovu zvu na to jednání sem za ten pult a chtěl bych reagovat na jeho vyjádření. Já jsem na to zapomněl, že vlastně včera na CNN Prima News řekl pan premiér, že můžeme naše výhrady vyjádřit v rámci interpelací. Já jsem už přesvědčen, že pan premiér si z nás dělá srandu, protože teď vám řeknu, jak je to s interpelacemi. ***
