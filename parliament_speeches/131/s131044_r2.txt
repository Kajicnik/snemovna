File: s131044.htm
Anchor: r2
Date: 31. schůze, 4. března 2025
Speaker: Poslankyně Lucie Šafránková

Speech:
Poslankyně Lucie Šafránková: Děkuji vám za slovo, paní předsedkyně. Já si dovolím reagovat, vaším prostřednictvím, na pana poslance Vomáčku z ODS. Takže, pane poslanče, my si v žádném případě nechceme zvyšovat platy. Platy chceme zamrazit, oddělit je od platů soudců a dalších představitelů s tím, že chceme vytvořit nový mechanismus, na kterém bude shoda napříč politickým spektrem, a to můžeme udělat klidně během příštích pěti let. Ale vzhledem k tomu, že vy si plat chcete zvýšit, tak předpokládám, že vaše hlasování bude jasné. Vy jste totiž našim občanům zvýšili daně, zvýšili jste jim věk odchodu do důchodu, zcela kašlete na lidi se zdravotním postižením, ale vaše vlastní platy si chcete zvýšit. To je to celé, o co vám tady jde, a my, protože si platy chceme zamrazit, tak se vám to nelíbí! Děkuju. (Potlesk poslanců SPD a některých poslanců ANO 2011.)

