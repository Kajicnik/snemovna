File: s131058.htm
Anchor: r1
Date: 31. schůze, 4. března 2025
Speaker: Poslankyně Helena Válková

Speech:
Poslankyně Helena Válková: Děkuji. Byť nejsem členkou sociálního výboru, tak když jsem slyšela ty fakty v rámci faktických poznámek, to pojetí, ten jiný, odlišný pohled na svět a potřebu ochrany i těch dětí, které nemají to štěstí, že by měly tak odpovědné rodiče, jaké mají některé jiné, například naše poslance, tak navrhuji jako další výbor, který by to měl právě z pohledu ochrany těch dětí, které nemají takové odpovědné rodiče a nevychovávají je v tom duchu, v jakém by je měli vychovávat, aby byl projednán tento návrh i ve výboru sociálním.

