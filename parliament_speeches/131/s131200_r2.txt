File: s131200.htm
Anchor: r2
Date: 31. schůze, 4. března 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji, vážený pane místopředsedo. Kolegyně, kolegové, já jenom lituji, že tu teď není předseda poslaneckého klubu STAN Cogan. Jak zní název bodu, který chci zařadit? Já jsem to dala až dneska po tom, co se tady ráno stalo. Název bodu je Jednání výboru v době zasedání Sněmovny. Začnu tím, že si dovolím ocitovat z jednacího řádu Sněmovny § 34 odst. 3: "V době, kdy je zasedání Sněmovny přerušeno, výbory nejednají." Dámy a pánové, o tom jsme se hádali s kolegou Coganem už minulý týden, protože dal návrh na zkrácení lhůty u zákona o podpoře bydlení i u toho souvisejícího tisku na 7 dní. ***
