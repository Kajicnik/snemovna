File: s131278.htm
Anchor: r15
Date: 31. schůze, 4. března 2025
Speaker: Poslanec Jakub Michálek

Speech:
Poslanec Jakub Michálek: Děkuji za slovo. Já jsem chtěl předně poděkovat za to, že byly vyslyšeny výhrady, které jsme vznesli na ústavně-právním výboru, kde jsem tuto otevřel a upozornil na to, že by bylo opravdu velmi nežádoucí, aby české volební kampaně mohly sponzorovat zahraniční firmy, ve kterých figurují osoby, které nemají s Českou republikou vůbec nic společného, takže za to děkuju.
Nyní bych se rád přihlásil k pozměňovacímu návrhu, který je evidován pod písmenem F, v těch již rozeslaných, v tom rozeslaném souboru pozměňovacích návrhů k tisku 778 z minulého druhého čtení, který se týká uložení povinnosti velmi velkým on-line platformám umožnit uživatelům takzvaný autentický režim, v němž by se zobrazoval obsah ověřených uživatelů. Tak, abychom předešli tomu, že lidi už se tam nebudou moct vůbec orientovat, protože budou zahlcený obsahem neautentických falešných účtů, které jsou zneužívané v rámci politické kampaně a kterých samozřejmě jsme všichni viděli spoustu. Děkuji. ***
