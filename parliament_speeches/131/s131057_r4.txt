File: s131057.htm
Anchor: r4
Date: 31. schůze, 4. března 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo. Já jenom abychom uvedli všechno na pravou míru. Když hovořím o případech, jsou to vždycky ty, které jsem opravdu zažila, nemám nic od nikoho, žádných novin, nepotřebuji, aby mi tam někdo dělal rešerše, proto to je. A to, co je základní, jsou víceméně určité podněty z terénu.
Máte plnou pravdu, že z rodiny nemá nikdo snímat zodpovědnost za výchovu dětí k zodpovědnosti, k zdravému životnímu stylu a tak dále a tak dále. Nicméně víme velmi dobře, jaká je realita. Tady se dominantně toto týká různých automatů ve školách. Chápu, že to, co říkáte, je také pravda, že se o to snažíme dlouhodobě, ale ono to moc nefunguje v mnohých místech. Tam, kde jsou zodpovědní lidé, ano, tam, kde ne, nikoliv, protože ne že by to patřilo řediteli školy, takový případ jsme nenašli - musím říct, nenašli, nicméně ředitel školy nebývá majitelem té budovy a v mnoha případech, a máme je jmenovitě s adresou, a s kým jsme mluvili, on pronajme bufet, a to už je někoho úplně jiného a ředitel není jeho nadřízený. Takže toto se stalo opakovaně a ti lidé se na nás obrátili, zase konkrétní lidé. To, abychom si řekli, že to je z terénu.

