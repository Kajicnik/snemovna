File: s131052.htm
Anchor: r4
Date: 31. schůze, 4. března 2025
Speaker: Poslanec Radek Vondráček

Speech:
Poslanec Radek Vondráček: Děkuji za slovo, paní předsedkyně. Já nebudu opakovat to, co už řekl pan předkladatel. Chtěl bych jenom potvrdit skutečnost, že se jedná o návrh konsenzuální, že byl projednán na našem podvýboru, že s ním v podstatě vyslovily souhlas všechny politické kluby v Poslanecké sněmovně.
Samozřejmě - snad nepřekračuji svoji roli zpravodaje - já jsem ještě měl myšlenku, že bychom měli možná znovu zavést nebo modifikovaně obnovit Řád republiky za mimořádné zásluhy o stát nebo rozšířit úzce vymezený Řád TGM, který je určen pouze pro zásluhy o lidská práva, nicméně tou debatou bychom to zase jenom zdrželi.
Já bych chtěl ocenit ten konsenzus, a proto se připojuji k žádosti, abyste vyslovili souhlas s projednáním tohoto tisku už v prvním čtení, abychom reagovali na to, že život je zkrátka pestrý a přináší nové oblasti, ve kterých můžeme ocenit Čechy, kteří se významně zasloužili v oblasti svého působení. Děkuji. ***
