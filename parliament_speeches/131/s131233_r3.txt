File: s131233.htm
Anchor: r3
Date: 31. schůze, 4. března 2025
Speaker: Poslanec Tom Philipp

Speech:
Poslanec Tom Philipp: Dnešní odpoledne ještě jednou dobrý den. Bych se také chtěl k tomuto pozměňovacímu návrhu vyjádřit a vymezit se k němu. Pan kolega přede mnou, prostřednictvím paní předsedající, to tak nějak naznačil, já bych to vzal trošku od píky. Tímto pozměňovacím návrhem se vracíme k praxi, která tu byla před lety, to již zmínil pan kolega. Před lety totiž zdravotní pojišťovny hradily ZULPy nebo biologickou léčbu v nákupních cenách. To vedlo k tomu, že nemocnice se snažily vyhnout zákonným povinnostem soutěží a místo toho, aby vyjednávaly ceny a získávaly nějaké nejlepší, tak se snažily o takové, které jim zajišťovaly zpětné bonusy. To samozřejmě bylo trnem v oku Ministerstvu zdravotnictví tehdy vedeném Vojtěchem Adamem, a tak samozřejmě pravděpodobně zkoumal, proč to tak dělají.
Ukázalo se, že nemocnice tímto způsobem postupovaly proto, protože při nákupu ZULP nesly náklady, které jim zdravotní pojišťovny nehradily, což znamenalo, že provozování této léčby bylo pro ně ztrátové. Proto Vojtěch Adam změnil zákon a vlastně zavedl to, že zdravotnická zařízení účtují v cenách takzvaných maximálních, to znamená cenách, které určil SÚKL pro úhradu těchto léků. Tato změna přinesla zásadní obrat a myslím, že k lepšímu. Soutěže se rozběhly naplno, začalo se dosahovat výrazně nižších cen a ukázalo se, že správně nastavená ekonomická motivace dokáže divy. Rozdíl mezi vysoutěženou cenou a úhradou od zdravotní pojišťovny zůstával v nemocnici, čili byla motivovaná a k tomu, aby soutěžila co nejlépe a samozřejmě ty finanční prostředky, pokud šly, a samozřejmě šly (nesrozumitelné) jinam, do kasy nemocnice, byly použity na další léčení, čili tak, jak měly být. Největším poraženým v této soutěži byly farmaceutické firmy, protože soutěžní tlak je v tuto chvíli nutí k tomu snižovat ceny a opravdu soutěžit mezi sebou.
Pojišťovny naopak profitují z toho, protože s nemocnicemi obvykle dohodnou určitý podíl na tom rozdílu mezi tou cenou, za kterou ta nemocnice kupuje a potom účtujete pojišťovně, takže ani pojišťovny nebyly zkráceny příliš. Takže na závěr. Původní systém vedl k tomu, že nemocnice měly s léky spojené náklady neuhrazeny nebo ne plně uhrazeny. Změna pravidel na úhradu podle získané ceny vedla k tomu, že soutěžily velmi poctivě a s maximálním nasazením, získaly tak motivaci soutěžit. To je to správné, co na tom systému oceňuji. Dnešní situace je podle mě tedy správná. Nemocnice šetří na nákupu a mohou z rozdílu těch finančních prostředků, které získají mezi tou cenou nákupní a tou cenou nebo tou úhradou, kterou požadují od pojišťovny, financovat další terapii ve svých zdravotnických zařízeních.
Pojišťovny se sice musí dohadovat o sdílení úspor, ale protože mají určitou hegemonii na tom trhu, tak jim to dohadování jde celkem dobře, takže je to i pro ně efektivnější. Farmaceutické firmy se musí přizpůsobit tržnímu tlaku a poskytovat konkurenceschopné ceny. Jsem přesvědčen o tom, že ten systém tak, jak je momentálně nastavený, je správný a jediné, co bych býval uvítal, (?) bylo, kdyby pan ministr Stanjura tam nechal původní návrh, který diskutoval mezi Ministerstvem zdravotnictví a zdravotními pojišťovnami, a to bylo soutěžení zdravotních pojišťoven těch jednotlivých léků. To si myslím, že by bylo něco, co by do toho mohlo přinést ještě další pozitivní dynamiku. Tento ovšem načten není.

