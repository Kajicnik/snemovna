File: s131277.htm
Anchor: r15
Date: 31. schůze, 4. března 2025
Speaker: Poslanec Marek Benda

Speech:
Poslanec Marek Benda: Děkuji. Vážený pane místopředsedo, vážené dámy, vážení pánové, tak jak byla všeobecná dohoda, tak si myslím, že bychom teď měli zařadit druhá čtení těchto dvou zákonů, které jsme vrátili do druhého čtení, aby bylo možné načíst návrhy a mohli jsme na příští schůzi případně se zabývat zákony ve třetím čtení, takže navrhuji, abychom se nejprve usnesli, že ve zvlášť odůvodněných případech podle usnesení 1231 z 24. května 2016 nastal takový odůvodněný případ, že můžeme měnit program schůze i mimo těch úvodních třicet minut, které jsou schváleny, potom abychom zařadili druhá čtení. Myslím, že můžeme obojího současně, sněmovních tisků 778, volební kampaně, a 779, související, a současně abychom se usnesli, že kromě těchto dvou zařazených bodů všechny ostatní body z programu této schůze vypouštíme.
To znamená, že bychom dodělali tyto dva tisky a můžeme odjet po tomto týdnu na zasloužené víkendy. Děkuji za pozornost.

