File: s131065.htm
Anchor: r2
Date: 31. schůze, 4. března 2025
Speaker: Poslankyně Eva Fialová

Speech:
Poslankyně Eva Fialová: Děkuji. Já bych toho asi měla ještě potom více, tak já se klasicky, abych nepředbíhala, přihlásím potom následně ještě jednou do rozpravy, ale ne s přednostním právem. Já si přijdu dát normální přihlášku, nechci přednostního práva zneužívat.
Já jsem chtěla reagovat jenom na to, že často slýcháme, že se tyhle dva pojmy zákon o podpoře bydlení a dostupné bydlení jako míchají dohromady, že tento zákon nám vyřeší jako fakt bytovou krizi, což jako já chci zmínit, že to je velmi velký rozdíl. A vy jste tady potom, pane ministře, odkazoval na to, jaký je zájem o program dostupného bydlení. Ale já bych nerada začala tady přestřelku ohledně docela úspěšného programu, který se povedlo otevřít ještě za předchozího pana ministra, vyhlásit. A vy jste řekl, že ty předchozí nebyly funkční. Protože byly jenom nějakou dobu otevřeny a ty obce nebyly na to připraveny a neměly projektovou přípravu. A za těch dva a půl roku, kdy bylo nějaké vakuum, tak si stihly udělat projektovou přípravu. To je celý logický důsledek toho, proč je teď ten program tak úspěšný a proč je tam tolik těch žádostí. Prostě si to přiznejme a řekněme si, že to tak je. (Reakce ministra Kulhánka mimo mikrofon.) Dobře.
Nicméně ať už jsme na začátku avizovali, že tam je strašně málo finančních prostředků, a teď půjdete znovu úpravou i vlastního rozpočtu na ministerstvu, aby se mohly začít vůbec uzavírat smlouvy a začít proplácet a tak dále... Mě to mrzí, že na začátku nebyla daná důvěra, že ty obce jsou připraveny. Ale ony potřebujou opravdu dlouhodobý výhled na to, že se s nimi počítá a mohly dál ty systémy plnit, protože co už vím, tak vy tam máte převis několik miliard. Za x miliard je tam převis.

