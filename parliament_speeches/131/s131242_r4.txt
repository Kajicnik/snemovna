File: s131242.htm
Anchor: r4
Date: 31. schůze, 4. března 2025
Speaker: Poslanec Pavel Klíma

Speech:
Poslanec Pavel Klíma: Děkuji vám za slovo, pane místopředsedo. Dovolte mi, abych tady nejdříve odůvodnil a pak se přihlásil v podrobné rozpravě k pozměňovacímu návrhu, pod kterým jsme podepsaní Pavel Klíma, Jan Berki, Renáta Zajíčková, Nina Nováková a Zdeněk Kettner a je evidován pod sněmovním dokumentem 6219 a týká se pouze toho, že se mění na základě žádosti terénu mateřských škol, datum zápisu do mateřských škol z 2. května až 16. května, tak, jak je to dnes, na 15. března až 15. dubna, tak, jak to bývalo zhruba před deseti lety. A je to návrh analogicky se změnou termínu zápisu do základní školy a je to požadavek odborníků z praxe.

