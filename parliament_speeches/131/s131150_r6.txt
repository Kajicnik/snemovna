File: s131150.htm
Anchor: r6
Date: 31. schůze, 4. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji pěkně, paní předsedkyně. Vážené kolegyně, vážení kolegové, tak jako jsme jako Piráti vystupovali v průběhu těch všech tří čtení na podporu většiny aspektů té novely, říkali jsme, co jsme vyjednávali, s čím jsme přicházeli my, podrobně jsem vysvětlila, jak jsme přišli s těmi 80 procenty průměrné mzdy předchozí mzdy na ty první dva měsíce, tak samozřejmě v okamžiku, kdy neprošla ta výpověď bez udání důvodu, kterou jsme celou dobu říkali, že nechceme - to jsme říkali, i když jsme ještě byli ve vládní koalici, i poté - tak samozřejmě dává smysl, že tento celek, kde byla tato jedna toxická věc, podpoříme. Jsem opravdu velice ráda za těch 80 procent mzdy, která budou možná. Bude to novinka a ta podpora v nezaměstnanosti naroste pro lidi tak citelně, že to změní náš trh práce k lepšímu. Na to se těším.

