File: s131032.htm
Anchor: r8
Date: 31. schůze, 4. března 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Nedělám to skoro nikdy, ale když tady paní kolegyně Válková vystoupila, tak já jenom, aby bylo opravdu jasno, aby byly podány všechny informace. Já jsem 14. 10. s paní předsedkyní Alenou Schillerovou vedl SMS komunikaci v tom týdnu, a dokonce jsme si volali s tím, že jsme si dohodli, že se v úterý v tom týdnu i osobně setkáme. To setkání nakonec nedopadlo, ale znovu to říkám proto, abych mohl i tady to ocitovat, ale nebudu, ale to, že i kdybyste to vztáhla, jenom to sdělení, paní předsedkyně, čistě k tomuto tisku a k tomuto problému, tak to, že jsem s paní předsedkyní hovořil telefonicky a prosil o jednání a o schůzku, to jsem schopen dokumentovat, to nelze popřít. Že nedopadla je druhá věc. A já zase kvituju, že paní předsedkyně ten telefon zvedla tenkrát a že jsme tu komunikaci vedli minimálně o snaze se případně potkat.
Ale prosím pěkně, říkám to proto, aby tady nebyl vytvářen dojem, že nebyla vůbec ani snaha a že jsme spolu vůbec žádnou komunikaci nevedli. Já jsem jí volal, paní předsedkyni, a říkal jsem, že na toto téma bych se chtěl setkat. Pak schůzka nedopadla. To je férové také říci. Děkuju.

