File: s131137.htm
Anchor: r2
Date: 31. schůze, 4. března 2025
Speaker: Poslankyně Vladimíra Lesenská

Speech:
Poslankyně Vladimíra Lesenská: Děkuji za slovo, vážený pane předsedající. Víte, on život není černobílý. Mně připadá, že někdy žijete v jisté utopii. Poroste hospodářství, je to úžasné, ale tím, že zpružníte pracovní trh a myslíte si, že tímto zákonem... Firmy, se kterými jsem mluvila já, tvrdí, že to k flexibilitě pracovního trhu opravdu nepřispěje. K flexibilitě pracovního trhu by přispěla změna školství, které by vychovávalo lidi, které potřebuje pracovní trh. Přispělo by k tomu, aby se ta pracovní síla mohla stěhovat za prací, ale v okamžiku, kdy se nemá kam stěhovat, protože nejsou byty, tak to opět brzdí pracovní trh, ale budu asi populista, když to říkám. Nicméně konstatovala bych, že daleko víc brzdí naše hospodářství vámi opěvovaný Green Deal.

