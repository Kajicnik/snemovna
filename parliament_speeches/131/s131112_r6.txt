File: s131112.htm
Anchor: r6
Date: 31. schůze, 4. března 2025
Speaker: Poslanec Karel Rais

Speech:
Poslanec Karel Rais: Přeji dobrý den. Já z časových důvodů budu mimořádně stručný. Jednak bych chtěl podpořit to, co tady říkala paní kolegyně Válková. Sám nejsem právník, čili jsem takový naivista, tak jsem získal dokument od papeže, tedy ne od něho, ale jako materiál, který se jmenuje Vy jste světlo světa. A tam se jednoznačně hovoří právě o tom, že mají klerikům za povinnost, když jsou prostě delikty sexuální, tak jim ukládá oznamovací povinnost, a to i vůči církevním autoritám. V každé diecézi je kontaktní místo pro oznámení deliktu. Ten problém prostě se snaží řešit.
Čili chtěl bych zdůraznit, že ta církev je, i když je to konzervativní záležitost, tak je pružná. A docela se mi tady líbilo víc prohlášení kolegy Ivana Bartoše, který zdůrazňoval "padni komu padni" v kontextu islamizace. Samozřejmě křesťani čili papež v podstatě chce, aby byl respektován státní zákon, a tu tezi "padni komu padni", tu tam také uplatňuje. Čili spousta věcí, snad kromě toho článku 4, si myslím, že tam ta shoda jak opozice, tak koalice je. Děkuji.

