File: s131142.htm
Anchor: r6
Date: 31. schůze, 4. března 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, paní předsedkyně. Malá oprava. Nemyslím to vůbec teď pro nikoho v sále ani z přihlížejících, ale protože občas studenti dostávají za úkol sledovat jednání parlamentu, tak aby nebyli uvedeni v omyl, prosím pěkně, platí to, co jsem řekla. Oslovování prvním pádem čeština neuznává, je to germanismus, nenechte se zmýlit. To bylo spíše nešťastné vyjádření. Oslovujeme v českém jazyce pátým pádem a přitom můžeme říci tedy "prostřednictvím předsedající, předsedajícího". Nominativ je první pád, jestliže budu hovořit o tom - a teď si jméno vymyslím, aby to nebylo k nikomu z místních kolegů - že pan Wilibrod Wilibrodovič něco řekl, nemusím oslovovat předsedající ani předsedajícího. Je to v pořádku, vážení studenti, máme sedm pádů a oslovujeme pátým pádem. Děkuji.

