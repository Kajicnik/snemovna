File: s131208.htm
Anchor: r8
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Děkuji za slovo. No, tak už se blížíme konečně k tomu konci toho třetího čtení. Jsem tedy zvědav, a to i v reakcích tady mých předřečníků, jak dopadne tedy to finální hlasování o pozměňovacích návrzích, které tady opoziční poslanci předložili. Speciálně mě tedy zajímá, jak dopadne hlasování o nové povinnosti přistavit vozidlo pro ukrajinské řidiče s ukrajinskými espézetkami, protože mně tady bylo předtím řečeno, že nejsme schopni to kontrolovat, že mají snad nějaké jiné emisní třídy. Nicméně i tak si myslím, že vozidla vyrobené pro jiný trh mají v technickém průkazu zapsaný nějaký tedy emisní parametr, který by měly splňovat během svého provozu, takže v tomto bych tedy problémy neviděl v těch emisních záležitostech.
Nicméně to, že to vozidlo musí splňovat nějaké další parametry, které kontroluje stanice technické kontroly, tedy že by tam neměly být nějaké brutální vůle na řízení, že by tam měly být funkční brzdy, které by měly brzdit nějakým způsobem stejnoměrně na obě strany vozidla, že by tam neměly být díry v podlaze a v dalších nosných částech konstrukce toho vozidla, tak to si myslím, že jsou naprosto obecné věci, které by skutečně neměly bránit tomu, abychom vozidla, které se tady pohybují dnes už více jak tři roky, takže bychom je tedy neměli kontrolovat a měli bychom je vyřadit alibisticky z toho systému kontrol a tvrdit, že to jsou vozidla v mezinárodním provozu a že tedy my je tady ani kontrolovat nemůžeme. Takže je tady i další pohled, a to ten, že pojišťovny v případě technické závady na těch vozidlech, tak nebudou chtít plnit pro například naše poškozené řidiče, a to si myslím, že je velmi špatně. Takže budeme tedy čekat, až s nějakým nezpůsobilým vozidlem tito řidiči, kteří mají ukrajinskou espézetku, někoho zabijí? Děkuji.

