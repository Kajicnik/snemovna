File: s131125.htm
Anchor: r6
Date: 31. schůze, 4. března 2025
Speaker: Poslanec Stanislav Fridrich

Speech:
Poslanec Stanislav Fridrich: Děkuji za odpověď. Já bych chtěl jenom upřesnit, že v tom svém pozměňovacím návrhu jsem neměl metry, já už jsem tam měl čas. A vzhledem k tomu, kolik máme času na diskusi, tak bych chtěl jenom říci v krátkosti, že třeba v tom Německu, Rakousku 50 kilometrů odpovídá 15 metrům, třem délkám vozidla, a je to přesně specifikováno. Jako kdokoliv z nás vyjede do zahraničí, tak nemá čas si na nic zvykat. Já velmi oceňuju, že už vidím na cestách, že ty čáry jsou. Je možno si to sám změřit, odhadnout, ale bohužel respektováno to není. A myslím si, že ten dopad i bez toho přesného měření v tom zákoně by byl pozitivní, protože když si vezmeme bezpečný odstup cyklistů a vozidel, také ho není jak měřit, a přesto to přineslo výrazné zlepšení na silnicích. Děkuju.

