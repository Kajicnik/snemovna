File: s131056.htm
Anchor: r1
Date: 31. schůze, 4. března 2025
Speaker: Poslanec Jiří Kobza

Speech:
Poslanec Jiří Kobza: Děkuji, pane předsedající, dámy a pánové, nebudu dlouho zdržovat, jenom jsem chtěl vyjádřit určitý údiv nad tím, jak dlouho se tato diskuse vlastně vede. Přitom když šlo o to, zakázat nějaké čínské hračky, které obsahovaly nějaké nebezpečné látky, tak to bylo cobydup, takže nechápu, proč takovéto záležitosti tady vůbec prodiskutováváme, protože je jasné, že návykové látky je cesta do pekel pro naše děti. Já jako otec malých dětí jsem na to obzvláště citlivý a myslím si, že dělat nějaké veletoče tedy okolo toho je naprosto nepatřičné, a řekl bych, z hlediska toho, co chystáme pro naše děti, přímo ostudné. Takže prosím vás, držme se tématu, zakažme to, protože to je dobré. Děkuju.

