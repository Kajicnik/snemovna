File: s131193.htm
Anchor: r2
Date: 31. schůze, 4. března 2025
Speaker: Poslanec Andrej Babiš

Speech:
Poslanec Andrej Babiš: Takže dobrý den, vážení spoluobčané, dámy a pánové. Já si myslím, že určitě dnes jsou důležité body na programu schůze, ale já si myslím, že nejdůležitější bod je obranyschopnost naší země.
Já se nestačím divit, jak provládní propaganda začala chrlit různé informace. Samozřejmě když pan premiér je v úzkých, tak kdo přispěchá na pomoc? Samozřejmě Seznam Zprávy i včera iDNES. Pan premiér jednal s majitelem Seznam Zprávy, on má tu firmu na Kypru, tam se často perou peníze, jak jsme četli, no a samozřejmě Interview České televize. Já se divím kolegům, že tam ještě chodí, protože ten pán, který to moderuje (Se smíchem.), už ví dopředu, že když je tam zástupce hnutí ANO, tak klade úplně neuvěřitelné otázky a připomínky, ale k tomu se dostanu.
Já tady mám dneska ohledně obrany asi devět bodů. Znovu chci vyzvat pana premiéra, aby sem přišel a s námi debatoval o stavu naší armády, o obranyschopnosti naší země, o rozpočtu.
Chtěl bych z tohoto místa říct, i když například prezident Zeman nebo i prezident Pavel - se kterým jsem včera hodinu o tom mluvil - říkají, že přece obrana, obranyschopnost naší země není číslo. To není, že 2 procenta, aby paní ministryně Černochová v prosinci minulého roku narychlo to splnila a utratila 49 miliard za dvacet dní. Z toho tam narvali samozřejmě další zálohu na F-třicetpětky.
No a pan premiér je neuvěřitelný. Proč se někdo diví, že s ním vůbec nemá smysl jednat? Já jsem v šoku z každého jeho vystoupení. Co on včera na CNN Prima News večer řekl? "Hnutí ANO nechce na takovou schůzku přijít a nějak si to mohu vysvětlit, že prostě bezpečnost občanů nezajímá. Zajímá je jenom jejich volební kampaň." Fakt, pane premiére? To nemyslíte vážně. Hnutí ANO naopak stav naší armády a hlavně stav na Ministerstvu obrany a obranyschopnost naší země strašně zajímá. Potom pokračoval: "Bohužel u nás máme opozici, kterou bezpečnost naší země opravdu nezajímá." Ale já bych chtěl s vámi tady diskutovat o tom, co se děje na obraně, jak se vybírají zakázky, jak je tam manipulace inspekce. Sám jste řešil ty drony podivné, kde porušili zákon. Jak to vypadá, že se tam krade, pane premiére, ano? ***
