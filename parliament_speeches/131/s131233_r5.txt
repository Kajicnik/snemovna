File: s131233.htm
Anchor: r5
Date: 31. schůze, 4. března 2025
Speaker: Poslanec Kamal Farhan

Speech:
Poslanec Kamal Farhan: Děkuji za slovo. Jsem chtěl říct, že v tuto chvíli jsme vlastně s panem poslancem Philippem zajedno. Si myslím, že ten původní systém je daleko lepší, je to pro nemocnice, vlastně ty nemocnice tím získávají další peníze. V tuto chvíli, i když je uváděno v pozměňovacím návrhu, že se jedná o systémové řešení, tak já to systémové řešení nevidím, je to zase další ubírání nemocnic a povede to k další likvidaci zdravotnických zařízení díky tomu, že jim zase tato vláda sebere peníze. A když si přečteme důvodovou zprávu, teď jsem si to nechal vytisknout, tak zdůvodněné je to tím, že má být odměňován poskytovatel za poskytování zdravotních služeb, s tím nelze než souhlasit, určitě má být poskytovatel odměňován za zdravotní služby, ale víte, že dneska poskytovatelé jsou nedostatečně odměňováni za zdravotní služby. Takže jsem rád, že i pan Tom Philipp z koalice s tímto návrhem není spokojen a jsem zvědavý, co na to bude říkat v budoucnu pan ministr.

