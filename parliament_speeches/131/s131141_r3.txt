File: s131141.htm
Anchor: r3
Date: 31. schůze, 4. března 2025
Speaker: Poslanec Karel Tureček

Speech:
Poslanec Karel Tureček: Tak děkuji za slovo, paní předsedkyně. No, já musím uvést na pravou míru, jak je to s fondem zakladatele. Fond zakladatele jsme si nevymysleli my, naše vláda, ale vymyslela si to vláda Petra Nečase, a pokud vím, byl tam kompetenční spor mezi ministrem zemědělství a ministrem financí, kdo bude rozhodovat o použití finančních prostředků z fondu zakladatele. Tento spor vyhrál tehdejší ministr zemědělství Petr Bendl, takže odpovědnost - jednoznačná politická odpovědnost - za použití prostředků z fondu zakladatele u Lesů České republiky za rok 2013 a 2017 stojí na ministru zemědělství. Pokud se nemýlím, tím ministrem zemědělství byl Marian Jurečka v těchto letech, takže politická odpovědnost za použití 28 miliard z Lesů České republiky a nasměrování těchto prostředků mimo sféru Lesů České republiky, vodního hospodářství, lesního hospodářství, jde za Marianem Jurečkou a za KDU-ČSL. (Potlesk z levé strany sálu.)

