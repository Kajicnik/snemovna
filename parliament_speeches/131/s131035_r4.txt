File: s131035.htm
Anchor: r4
Date: 31. schůze, 4. března 2025
Speaker: Poslanec Patrik Nacher

Speech:
Poslanec Patrik Nacher:: Děkuji, pane místopředsedo. Vážená paní ministryně, pane ministře, dámy a pánové, než se dostanu k jádru pudla, k tomu, co tady teďka probíráme, tak ještě stručná reakce. Nechtěl jsem se přihlásit s faktickou, protože vím, že jsem na řadě, na kolegu Michálka, který tady řekl nějaké nepřesnosti ohledně vlastnictví Mafry a podobně. Tak on zřejmě za prvé, když už tedy mu nevycházejí ta fakta, protože to už dotyčný politik, kterého on tady zmínil, nevlastní, tak si aspoň vymyslí, že tam dál má vliv, což je taková ta nedokazatelná věc. To je takové to, že na vás vždycky ulpí podezření jakoby - nestalo se, mohlo by se stát a tak dále, a to je přesně pirátský tohle pohled, který já tady musím tedy zásadně odmítnout. Možná, že oni se řídí heslem "podle sebe soudím tebe", protože jestli někdo tedy využívá novináře ke své politické práci, tak jsou to oni, a já na rozdíl od něj mám k tomu čísla, kdy oni po roztržce bývalého primátora Zdeňka Hřiba s ředitelem úřadu, o kterém se předtím vůbec v médiích skoro nepsalo, tak po té roztržce na zastupitelstvu se citace s jeho jménem zdesetinásobily a vesměs to byly negativní věci. A já k tomu mám čísla, takže klidně je můžu dodat. Není to součást tohoto tisku, ale to jsou fakta, najednou o úředníkovi se začalo psát v médiích. Tak jestli tady někdo používá novináře, tak ať si zamete před vlastním prahem. ***
