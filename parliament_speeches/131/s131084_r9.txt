File: s131084.htm
Anchor: r9
Date: 31. schůze, 4. března 2025
Speaker: Poslanec Jiří Havránek

Speech:
Poslanec Jiří Havránek: Děkuji za slovo nad rámec svého vyjádření a přihlásím se k pozměňovacímu návrhu 6174, který se týká těch penzijních fondů. Znovu zopakuji, paní kolegyni Richterovou poprosím, prostřednictvím pana předsedajícího, jestli by se podívala na název té studie, který teď znovu nechci dohledávat, kterou jsme se inspirovali a z čehož jsme vycházeli.
Druhá poznámka, myslím, že na číslech jsem tady ilustroval to, že kdyby se naplnil, o čemž já pochybuji, i ten nejčernější scénář, tak mi věřte, že to nebude mít cenotvorný negativní vliv na růst cen nemovitostí. To bude mít úplně něco jiného. Věci, které tu jsou dlouhodobě, jako například problémy s územním plánováním. Takže přihlásil jsem se k prvnímu pozměňovacímu návrhu.
Rád bych se přihlásil ještě k dalším dvěma. Nejprve 6229, to je ten pozměňovací návrh, který se týká anuity u družstevního bydlení, respektive u úvěru na družstevní bydlení, který předkládám spolu s kolegou panem ministrem a poslancem Zbyňkem Stanjurou.
Třetí pozměňovací návrh, ke kterému se hlásím, je pozměňovací návrh pod číslem 6232 a týká se taktéž družstevního bydlení, nicméně tam jde o odpojování od služeb.
Mnohokrát děkuji za pozornost, za diskusi a těším se dále na výborech. ***
