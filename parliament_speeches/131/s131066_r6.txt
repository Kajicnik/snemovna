File: s131066.htm
Anchor: r6
Date: 31. schůze, 4. března 2025
Speaker: Ministr pro místní rozvoj ČR Petr Kulhánek

Speech:
Ministr pro místní rozvoj ČR Petr Kulhánek: Je to replika na to, co bylo řečeno od paní kolegyně Fialové. Ten starší program není tak, že by byl krátce otevřen. Když jsem zmiňoval zájem o tento program nový, tak jsme srovnávali souměřitelné období, to znamená, stejně dlouhé. Nicméně tehdy při starém programu před rokem 2021 ještě nebyla vyjednána notifikace Evropské komise, musel být tedy uplatňován tržní nájem. To je jedna věc.
Druhá věc, v posledních třech letech Ministerstvo pro místní rozvoj připravilo program, který ve spolupráci s obcemi je motivoval právě i prostřednictvím podpory přípravy celé projektové dokumentace nebo vůbec celého procesu výstavby prostřednictvím našich regionálních center. To znamená, že ne, že by obce existovaly dva a půl roku ve vakuu, a proto ho mohly v klidu připravovat, ale bylo to velmi aktivní počínání Ministerstva pro místní rozvoj, které vytvářelo podmínky tak, aby obce, kdy byl spuštěn program na podzim minulého roku, tak byly připraveny a mohly ty projekty podávat. To je ten hlavní faktor toho, proč je ten program nyní tak atraktivní.
Ve vztahu k tomu, co říkal pan poslanec Munzar. Já jsem... Tedy nevím, jestli jsem špatně pochopil, já jsem říkal, že nepřináší nové byty. Já jsem právě říkal, že uplatňuje stávající byty, které jsou neobydlené, a je tam třeba neochota vlastníků je pronajímat kvůli obavám z toho, kdo bude nájemníkem, a právě tím, jaký zákon poskytuje garance, tak je možné zvýšit tuto ochotu vlastníků zapojit neobydlené byty do toho systému.
Ve vztahu... Nejsem tedy odborníkem na vypočítávání příjmů, nicméně to, co bylo řečeno, je zbytkový příjem po odečtení fiktivních nákladů na bydlení. To znamená, 22 000 čistého příjmu, to znamená 16 000 fiktivních příjmů nákladů na bydlení, je rovno 6 000 zbytkového disponibilního nebo reziduálního příjmu. A 6 000 korun je nižší než 1,43násobek životního minima. Děkuju.

