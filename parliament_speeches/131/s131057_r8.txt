File: s131057.htm
Anchor: r8
Date: 31. schůze, 4. března 2025
Speaker: Poslanec Jiří Kobza

Speech:
Poslanec Jiří Kobza: Děkuji. Já budu velmi stručný. Jenom jsem chtěl reagovat na pana kolegu Krejzu, vaším prostřednictvím, ale on už tady není. Jenom jsem chtěl připomenout jednu věc. Jako ta zodpovědnost rodiny za výchovu dětí. Chtěl jsem připomenout jednu věc. Uvědomme si, kolik času strávíme s našimi dětmi a kolik času stráví ve škole. Já už jsem tohle řešil se svými dětmi, když jsem zjistil, že se svým starším synem jsem byl schopen trávit tak maximálně půl hodiny denně, protože když jsem přišel v 9 hodin domů z práce, tak on zase už šel spát, protože ráno musel brzo vstávat do školy. Takže ty možnosti té rodiny jsou opravdu omezené a úkol školy, aby tady působila na ty děti, je neoddiskutovatelný. To je všechno, děkuji.

