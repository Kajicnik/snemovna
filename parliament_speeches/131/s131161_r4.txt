File: s131161.htm
Anchor: r4
Date: 31. schůze, 4. března 2025
Speaker: Poslanec Jiří Horák

Speech:
Poslanec Jiří Horák: Děkuju. Krásný dobrý den, vážené dámy, vážení pánové. Dovolte mi, abych, prostřednictvím pana předsedajícího, poděkoval kolegovi Radku Vondráčkovi za jeho iniciativu a samozřejmě všem organizátorům a vystupujícím, kteří se dnešního krojového dne zúčastnili. Občané a i my samozřejmě víme, že vztahy ve Sněmovně a vztahy ve společnosti jsou často napjaté a ne vždy se podaří najít společnou cestu a společnou řeč, ale jsem rád, že alespoň při některých příležitostech, jako je ta naše, můžeme ukázat, že pokud jde o vyjádření naší lásky vůči naší zemi, tradicím, hodnotám a regionům, tak dovedeme ukázat jednotu. Za to děkuji a děkuju vám za pozornost. (Potlesk napříč sálem.)

