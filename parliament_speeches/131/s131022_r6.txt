File: s131022.htm
Anchor: r6
Date: 31. schůze, 4. března 2025
Speaker: Poslanec Jakub Michálek

Speech:
Poslanec Jakub Michálek:: Vážené kolegyně, vážení kolegové, dovolte mi, abych poděkoval panu ministrovi, že vystoupil. Nicméně byť s velkou částí toho, co řekl, souhlasím a dokázal bych to podepsat, tak bych si přece jenom představoval, že Poslanecká sněmovna, která má kontrolovat činnost vlády, obdrží zevrubnější informaci o tom, jakým způsobem byly nastaveny kontrolní mechanismy ve zdravotnictví ve vztahu k fakultním nemocnicím, kde má Ministerstvo zdravotnictví kontrolní a v podstatě i personální roli, pokud jde o obsazování ředitelské funkce. Domnívám se, že bychom měli dostat informaci o tom, jaké budou další kroky z hlediska prověřování hospodaření jak pod touto garniturou pana Ludvíka, tak informace o tom, jakým způsobem Ministerstvo zdravotnictví vyhodnocuje korupční rizika, která v nemocnicích, zejména z hlediska jejich managementu, mohou být, tak jako ve všech ostatních institucích. ***
