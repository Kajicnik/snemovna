File: s131084.htm
Anchor: r3
Date: 31. schůze, 4. března 2025
Speaker: Poslanec Ivan Bartoš

Speech:
Poslanec Ivan Bartoš: Já bych chtěl reagovat, jenom ať si to srovnáme, to, že ten hypoteční trh se teď zase oživil a některé banky už hlásí, že jsou pod čtyřmi... Ale podívejte se na ty podmínky, za jakých to je, kdy ten člověk má 40 nebo 60 procent cashe té ceny, té hypotéky v nemovitosti.
Zpátky k tomu zákonu, my se bavíme o zákonu o podpoře bydlení, který skutečně žádné byty ani výše hypoték neřeší. Často jsme tady zmiňovali dostupné bydlení. A tak i já říkám, já bych byl rád, aby lidi si mohli koupit vlastní byt. Samozřejmě dostupnost hypoték automaticky. Proto se teď oživuje ten hypoteční trh. Prostě klesá úroková sazba, z logiky věci teda se zvyšuje poptávka po těch bytech a protože těch bytů víc není, ceny jdou nahoru. Tím, že tam přilijeme peníze, tím podle mě tu cenu jakoby nesnížíme. Proto tady horujeme za podporu té výstavby, aby to mělo ten první efekt. A já už vidím některé náznaky a možná billboardy, které budou ve volební kampani o snížení úroku hypoték - hypotéky pro mladé. Ale jako kdo to počítá, tak vy prostě zaplatíte pouze nižší úroky, ale ta cena bude ještě vyšší a vy stejně tu jistinu, ten základ jako třeba začínající rodina, pokud vám do toho rodiče nepůjčí barák, který tam vložíte, a to ještě musí být barák, který není někde v regionu, tak jako tím, že se sníží úrokové sazby, tak tím rozhodně cena neklesne a rozhodně se tím nezvýší dostupnost pro ty mladé lidi třeba, kteří nemají ten základ na tu koupi. Bude to příjemnější, nebude to taková darda, první roky splátky hypotéky na úrocích, ale fakticky to neudělá bydlení dostupnější ani o píď, bude pouze menší úrok za vyšší ceny nemovitostí.

