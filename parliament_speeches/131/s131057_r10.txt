File: s131057.htm
Anchor: r10
Date: 31. schůze, 4. března 2025
Speaker: Poslanec Vojtěch Munzar

Speech:
Poslanec Vojtěch Munzar: Ale tady přece nikdo nemá, pane poslanče Kobzo, vaším prostřednictvím, problém s nějakou osvětou na školách. Já si můžu postěžovat, co se týká trávení času s rodinou, že v tomto volebním období vzhledem k nekonečným obstrukcím také je omezený čas na rodinu. Nicméně tady nikdo není přece proti osvětě, osvěta má být, a osvěta a vzdělávání má být ve škole, ale primárně to vychází samozřejmě z rodiny. My jenom jsme proti tomu, abychom skutečně ze zákonů dělali restriktivní legislativu, která všechno všem zakazuje a nahrazuje tu osobní odpovědnost, právě zákony.
Já si myslím, a je to můj dlouhodobý názor lidský, politický, že čím více toho budeme zákony zakazovat, tím méně bude respekt k právu, protože tím více se bude porušovat. Děkuju.

