File: s131122.htm
Anchor: r4
Date: 31. schůze, 4. března 2025
Speaker: Ministr dopravy ČR Martin Kupka

Speech:
Ministr dopravy ČR Martin Kupka: Vážená paní předsedající, vážený pane kolego, my jsme už na případ airbagů výrobce Tataka byli upozorněni. Primárně jde o odpovědnost výrobce, který v případě, že narazí na nějaký takový problém, tak má povinnost jednak v případě toho orgánu, který v příslušné zemi schvaloval vozidlo do provozu, tak ho kontaktovat a konzultovat s ním i způsob provedení té svolávací akce. To se v případě airbagu Takata stalo v případě vozidel Škoda. Co se týče ostatních států a rozsáhlejších svolávacích akcí i v jiných zemích, tak tam postup je velmi obdobný, kdy my na požadavek výrobce na základě předání výrobních čísel poskytujeme výhradně pro potřeby té svolávací akce, adresně poskytujeme data o provozovateli vozidla na území České republiky. To je důležitý krok pro to, aby se podařilo v tomto směru oslovit adresně toho, kdo aktuálně vozidlo provozuje, aby se mohl dostavit na takovou svolávací akci.
Co se týče příslušných airbagů, tak tam vystřelování nespojené s žádnou nehodou souvisí s teplotou prostředí a s vyšší vlhkostí. U nás v podnebném pásmu dochází k těm chybám spíše výjimečně, přesto výrobci svolávají ta vozidla, k tomu jsem už pověděl, jakým způsobem to probíhá, a snažíme se být maximálně součinní, aby se výrobce či jeho zástupce dobral kontaktů a mohl pro účely svolávací akce oslovit všechny aktuální provozovatele. To je nejadresnější, nejvhodnější možný způsob provedení, který sdílíme i s ostatními evropskými státy.

