File: s131055.htm
Anchor: r14
Date: 31. schůze, 4. března 2025
Speaker: Poslankyně Renáta Zajíčková

Speech:
Poslankyně Renáta Zajíčková: Děkuji. Já budu velmi stručná. Chtěla bych jenom říci, že v naší straně jsou různé názory na tuhle problematiku. Já se hlásím k tomuto pozměňovacímu návrhu. Vnímám velmi potřebu tohoto zákona. Pracuji s dětmi, pracuji se studenty, žáky a vím, co energetické nápoje způsobují, takže myslím si, že toto je i důkazem toho, že v naší straně opravdu mohou být názory různé a že se navzájem respektujeme. Děkuji.

