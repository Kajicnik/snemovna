File: s131227.htm
Anchor: r10
Date: 31. schůze, 4. března 2025
Speaker: Poslanec Martin Dlouhý

Speech:
Poslanec Martin Dlouhý: Já děkuju za slovo. Já jsem byl nejdřív strašně rád, že se ten podobný návrh stáhl, a já si myslím, že lidé opravdu mají dostat informace, můžou ho dostat na Ministerstvo zdravotnictví, Ministerstvo práce a sociálních věcí bez téhle drobnosti. Ono to vypadá jako drobnost, ale už vidíte, že na sítích, podcastech a různé skupiny už nám začaly psát maily. Vy takhle jako odpálíte džina a může to skončit takovou tou velkou diskusí, že jo, která hýbala Amerikou pro volbu a pro život a podobně, a nebo jak (pro-life pro-choice?), jo, a já si myslím, že bude - já bych (nesrozumitelné) doporučoval, kdyby (že?) bylo dobré to stáhnout. Takhle ono to jako vypadá dobře, já neříkám, že to je špatně, ale vidím, co se za posledních 10 dní nebo jak dlouho to tam viselo, jak se aktivizují různé skupiny, a já se bojím toho, že se tady potkáme na třetím čtení toho zákona a budeme řešit jen tohle, i když je to takhle prťavá věc - a všechny ty zákony nakonec tady zablokujeme a nebude nic, kvůli malé vlastně (jedné?) věci, kterou bychom mohli řešit, protože Ministerstvo zdravotnictví - nic mu nebrání, aby ty stránky tam udělalo. ***
