File: s131138.htm
Anchor: r10
Date: 31. schůze, 4. března 2025
Speaker: Poslanec Andrej Babiš

Speech:
Poslanec Andrej Babiš: Dobrý den, vážení spoluobčané. Já jsem nechtěl vystupovat, protože jsem se zatajeným dechem sledoval debatu lidí, kteří rozumí zaměstnávání. No, tak já zaměstnávám 40 000 lidí, ale nechtěl jsem se k tomu vyjadřovat. Ale fascinuje mě vystoupení pana Kučery, který tady vystoupil a mluvil o Mittalu a lhal, protože samozřejmě žádná cla zavedena nebyla.
K Mittalu, pane poslanče, prostřednictvím pana předsedajícího, Mittal jste zničili vy. (Potlesk.) Z Mittalu jste nechali vytáhnout 100 miliard a místo toho, abyste ho prodali Třineckým železárnám, tak jste ho prodali Indům. Ještě předtím jste vytáhli z toho desítky miliard, vaše zkorumpované tradiční strany. Tak tady nelžete, že byla zavedena nějaká cla.
To, že Evropa je impotentní se postavit Trumpovi a postavit tam někoho, kterého on bude respektovat a bude s ním vyjednávat... Protože obchodní bilance Spojených států je negativní, pokud to nevíte, 160 miliard dolarů. Taky cla na americká auta v Evropě jsou 10 procent a evropská auta nebo prodejci a vývozci, ti klienti jejich Americe platí 3 procenta, takže je to jenom o vyjednávání. Samozřejmě, Trump je gambler. Sliboval cla a včera už to zase mění, vyjednává, ale vy nemáte koho postavit za tu Evropu, protože je tam jenom parta, která stále straší válkou a která chce teď investovat 800 miliard eur do zbrojení. Ze zbrojení jsou emise (Předsedající: Čas.), takže Green Deal a emise a zbrojení jdou proti sobě.
Takže nelžete o Mittalu, pane poslanče. Nevíte vůbec o tom nic. (Potlesk z řad poslanců hnutí ANO 2011.)

