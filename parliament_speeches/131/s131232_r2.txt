File: s131232.htm
Anchor: r2
Date: 31. schůze, 4. března 2025
Speaker: Poslanec Jiří Mašek

Speech:
Poslanec Jiří Mašek: Děkuji. Paní místopředsedkyně, kolegyně, kolegové, já jenom zareaguji na kolegu Brázdila. Chtěl bych ho v tom podpořit, ten průběh těch výběrových řízení na poskytovatele zdravotní péče je zaběhnutý, funkční, a věřím, že budeme mít prostor na to, diskutovat o tom, proč je tady tento návrh, který to výrazně zjednodušuje a na druhou stranu dává veškerou rozhodovací pravomoc zdravotním pojišťovnám, protože při tom výběrovém řízení samozřejmě, byť nemusela ta smlouva být uzavřena, nemusela, tak ale ten průběh toho výběrového řízení obsahoval všechny ty parametry, o kterých tady můj ctěný kolega Brázdil mluvil, a jejich absence mně přijde příliš zjednodušující, a znovu říkám, dává veškerou pravomoc těm zdravotním pojišťovnám. Takhle mohl ten krajský úřad skutečně projevit i trochu toho svého vlivu na síťotvorného, na to, kde skutečně ta zdravotní péče je potřeba. Tento přístup mi připadá, ten nový, příliš komerční. Děkuji.

