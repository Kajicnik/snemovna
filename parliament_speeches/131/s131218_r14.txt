File: s131218.htm
Anchor: r14
Date: 31. schůze, 4. března 2025
Speaker: Poslanec Bohuslav Hudec

Speech:
Poslanec Bohuslav Hudec: Vážená předsedající, děkuji. Vážení kolegyně, vážení kolegové, já jsem dnes už slyšel mnohé o financování nepedagogických pracovníků, ale i přesto mi dovolte ještě jako starostovi obce, předsedovi svazku, sdělit svůj úhel pohledu na tuto problematiku. O čem se tu stále bavíme, je to nečekané, neprojednané a nezodpovědné financování nepedagogických pracovníků na obce a kraje. Jelikož pocházím z Olomouckého kraje, tak mi dovolte sdělit, jak náš kraj zasáhne tento výpadek, konkrétně v našem kraji se bude jednat o 160 až 180 milionů korun. Toto je vyčíslení potřeby pro náš kraj na nepedagogy za školy zřizované krajem na čtyři měsíce. ***
