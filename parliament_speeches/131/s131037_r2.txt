File: s131037.htm
Anchor: r2
Date: 31. schůze, 4. března 2025
Speaker: Poslanec Milan Brázdil

Speech:
Poslanec Milan Brázdil:: Děkuju za dvě minuty. No, proč chaos a zmatek? Kde je ten smysl?
Já si to vykládám tak: uvědomte si, tady je poměrně dost poslanců z různých hnízd jinak zabarvených, ale oni spolupracují, jmenuje se to koalice pěti, potom čtyř, a vezměte si, že vlastně tu seděli, skoro už to budou čtyři roky, a oni tlačítkovali - mnohdy nechtěli, ale museli, protože, kurňa, dostat se zas potom na kandidátku není žádná sranda, takže museli - a to jejich tlačítkování a de facto - když to řeknu, ne, nesmím to říct škaredě - to držení pusy musí být nějak za tu loajalitu odměněno. Podle mého názoru toto vzniklo už dávno předtím. No, nevím, já je na jednu stranu chápu. Tak, musel jsem tlačítkovat, a teď mi ještě kurňa nedají ty prachy, které mně slíbili. Tak tady já vidím ten smysl a myslím si, že o penězích... Každý peníze potřebujeme, ale vy je nemáte, a tady se to teď má nějak řešit, jako že ve prospěch nás, nebo vás, ne, a my to vyjádříme hlasováním.

