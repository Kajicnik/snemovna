File: s131053.htm
Anchor: r8
Date: 31. schůze, 4. března 2025
Speaker: Poslanec Karel Haas

Speech:
Poslanec Karel Haas: Vážená paní předsedkyně, vážené kolegyně, vážení kolegové, já budu velmi krátký a velmi pozitivní. Nebudu opakovat věcný obsah návrhu zákona, ale myslím si, že máme v politice ukazovat nejen to, že na sebe útočíme, což by mohla veřejnost občas z našich jednání si myslet, ale že dokážeme také spolupracovat, takže já chci takto veřejně poděkovat za to, že jsme během prosince dokázali...
Tady výslovné poděkování, prostřednictvím paní předsedkyně, paní předsedkyni Schillerové, panu předsedovi Fialovi, koneckonců i panu předsedovi Michálkovi za to, že jsme během prosince dokázali projednat kladný souhlas napříč politickým spektrem s tímto návrhem zákona. Takto veřejně děkuju opozici za spolupráci a na tom, že jsme se dokázali takto věcně a rychle domluvit. Děkuju mnohokrát. ***
