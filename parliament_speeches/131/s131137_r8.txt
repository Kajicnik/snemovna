File: s131137.htm
Anchor: r8
Date: 31. schůze, 4. března 2025
Speaker: Ministr zemědělství ČR Marek Výborný

Speech:
Ministr zemědělství ČR Marek Výborný: Děkuju, pane místopředsedo. Jenom velmi stručně, já jsem chtěl poprosit, vaším prostřednictvím, paní kolegyni Balaštíkovou, ona tady asi... Ne Balaštíkovou, paní kolegyni Peštovou, jestli by nemohla lehce ubrat na těch decibelech. Je to za trest tady být tím předkladatelem, pokud by tady byl nějaký ušní lékař, tak asi budu potřebovat vyšetřit levý zvukovod. Tak to jenom prosba.
Ale já jsem šel hlavně reagovat na její slova o tom, že vláda nedělá nic na evropské úrovni. Tak, paní kolegyně, ten, kdo dokázal přesvědčit zbytek Rady a Evropskou komisi, aby se odložilo třeba nařízení o odlesňování, tak byla právě Česká republika. To, že teď vedeme aktuální debatu o tom - a jsme lídry té debaty - aby se z mého pohledu tohleto nesmyslné opatření, které mimochodem, pokud se nepletu, začalo být chystáno, připravováno ještě za vaší vlády - na té evropské úrovni, já neříkám, že vaší vládou - tak je opět Česká republika, čili prosím říkejme potom věci tak, jak skutečně jsou. Děkuji.

