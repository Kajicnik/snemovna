File: s131122.htm
Anchor: r8
Date: 31. schůze, 4. března 2025
Speaker: Ministr dopravy ČR Martin Kupka

Speech:
Ministr dopravy ČR Martin Kupka: Uvažujeme o tom velmi podobně. Taky jsme se pídili, jestli bychom v tomhle případě mohli nějak aktivně působit. Potíž je v tom, že my nemáme informaci, která vozidla jsou specificky těmito typy airbagů vybavená. To je opravdu i v rámci jednoho výrobce - může využít pro různé modelové řady - a dokonce může využít i pro stejnou modelovou airbag či komponent jiného výrobce, jiného subdodavatele. A informaci o tom, jaký konkrétně výrobek je tam využit pro to konkrétní vozidlo, má jenom výrobce. My se k těm informacím nedostaneme. A když jsme se pídili po tom, jestli je třeba možné i pro aktuálního provozovatele snadno rozlišit, jaký airbag ve vozidle má, tak to na první pohled patrné není. Tohle je opravdu informace, kterou musí předat provozovateli na základě součinnosti s námi, v tom poskytujeme veškerou pomoc, právě výrobce, který zaznamená, která ta konkrétní komponenta by měla být vyměněna v rámci svolávací akce. Ale pídili jsme se po tom velmi podobným způsobem, abychom případně dokázali snížit riziko nehod.

