File: s131139.htm
Anchor: r5
Date: 31. schůze, 4. března 2025
Speaker: Poslanec Michal Kučera

Speech:
Poslanec Michal Kučera: Ještě jednou děkuju za slovo. Pane předsedo Babiši, prostřednictvím pana předsedajícího, že poměrně dost ohýbáte fakta, na to jsme s už tady zvykli, a víceméně to nikdo už tady poměrně ani neposlouchá, ale jenom možná bych upřesnil ty vaše informace ohledně Mittalu. No tak připomenu, že v roce 2018 měl tehdy ještě Mittal čistý zisk 4,1 miliardy korun. Poté se nějaký pan - váš pan Havlíček - fotil s panem Guptou a Liberty kupovala Mittal a poslala to tam, kam to poslala, to znamená do zániku, díky vašemu panu Karlu Havlíčkovi. To jsou prostě fakta, to víme. 2018: Mittal, čistý zisk 4,1 miliardy korun, 2019: kupuje Liberty, Havlíček se s nimi fotí, Liberty tuneluje emisní povolenky. Že vytunelovala emisní povolenky, to víme, to nemá s žádnou Evropskou unii, současnou vládou, vůbec nic společného. Prostě vytunelovali emisní povolenky a váš Karel Havlíček tomu tleskal.

