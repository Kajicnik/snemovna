File: s131056.htm
Anchor: r9
Date: 31. schůze, 4. března 2025
Speaker: Poslanec Jiří Mašek

Speech:
Poslanec Jiří Mašek: Děkuju. Já už budu velice stručný a předpokládám, že na zdravotním výboru, který to bude mít zřejmě jako garanční, se jako vždycky na rozumných věcech shodneme. Tady si myslím, že to, že dítě bude mít v nabídce v nějakém automatu ve škole jenom to, co je zdravé, respektive to, co mu a priori nebude řekněme škodit z hlediska výživy a podobně a možná i návyků - ono bude mít tu svobodu, pane kolego Haasi, prostřednictvím pana předsedajícího. Ono bude mít tu svobodu potom si někde v KFC nebo něco nezdravého koupit mimo školu, a tady se bavíme o škole a o jakémsi základu výchovy dětí, a rodiče to dítě ve škole opravdu za ruku nemůžou držet. Ale ctím to, co řekl tady zpravodaj a nebudu extendovat diskusi, budeme mít na to dost času v dalších kolech. Díky.

