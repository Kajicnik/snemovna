File: s131125.htm
Anchor: r8
Date: 31. schůze, 4. března 2025
Speaker: Ministr dopravy ČR Martin Kupka

Speech:
Ministr dopravy ČR Martin Kupka: Děkuju moc i za připomenutí podoby toho vašeho pozměňovacího návrhu. A je to tak, jak říkáte. Co se týče jednoho a půl metru odstupu, tak to nám pořád dělá trochu vrásky, protože to opravdu vytváří často zbytečná napětí mezi cyklisty a řidiči. Já nepokládám tu úpravu za šťastnou, ale souhlasím s tím, že to opravdu přispělo, a říkám to i jako aktivní cyklista, k většímu pocitu bezpečí na straně cyklistů.
Co pokládám ale za důležité a co také byla jedna z největších vad téhle právní úpravy, že neexistoval způsob, jak to opravdu bezpečně a prokazatelně změřit, a tím pádem v provozu pokutovat. To také bylo i z hlediska právníků jednou z nejvýznamnějších výhrad. ***
