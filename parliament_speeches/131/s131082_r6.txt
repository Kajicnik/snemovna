File: s131082.htm
Anchor: r6
Date: 31. schůze, 4. března 2025
Speaker: Poslanec Ivan Bartoš

Speech:
Poslanec Ivan Bartoš: Tady jsou nyní dotazy na nějaké podle mého názoru potřebné procesy a je třeba si uvědomit, že veškeré parametry toho zákona, tak jak byly nastavovány v tom původním návrhu, se opírají podle mě o jednu z nejkomplexnějších studií dopadů RIA, kterou má Ministerstvo místního rozvoje na svém webu, kde se řeší počet těch jednotlivých kontaktních míst, jaké to bude mít dopady v území. Jsou tam řešeny i ty skupiny, pro které by ten zákon měl fungovat. Je tam popsaná vlastně ta situace. A v momentě, kdy dochází k takto zásadním změnám, tak vlastně i ty předpoklady, s kterými jsme ten zákon navrhovali, i třeba ty předpoklady z toho, jak budou spravovány ty kvazi bytové fondy, ty dva tisíce, ta čísla vycházejí, řekněme, z konzervativních odhadů, tak já vlastně nechci, až se bude dělat nějaké post měření efektivity, tak aby někdo řekl: Ten zákon vlastně nefunguje, ten zákon nepřinesl to očekávání. Protože pak je odpovědí: Proč? Protože se nedodržely ty postupy, které byly v jeho návrhu, které právě z té RIA vycházely. Takže jestli zároveň dojde k nějakým přepočtům, ten zákon má důvodovou zprávu, o kterou se ty jeho jednotlivé paragrafy opírají, tak jestli náhodou by nemělo dojít ještě k nějakým přepočtům a úpravě v té důvodové zprávě, protože ta v tuto chvíli není platná vůči znění zákona po komplexním pozměňovacím návrhu a včerejším návrhu Ministerstva práce a sociálních věcí a MMR, k tomuto pozměňovacímu návrhu.

