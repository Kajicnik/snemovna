File: s131069.htm
Anchor: r4
Date: 31. schůze, 4. března 2025
Speaker: Poslankyně Renata Oulehlová

Speech:
Poslankyně Renata Oulehlová: Děkuji za slovo, pane místopředsedo. Já jsem tedy chtěla hovořit hlavně k panu kolegovi Bartošovi, ale bohužel odešel. Já se divím, že jako bývalý ministr Ministerstva pro místní rozvoj neví, že města pomáhají svým občanům v bytové nouzi. Že když někdo opravdu přijde o bydlení, takže většinou jde na úřad, jde na sociální odbor nebo jde za představiteli města a svoji situaci vlastně vysvětlí a většinou je mu pomoženo. Možná kdyby tady byla statistika od nás všech, kolik bytů města přidělují právě těmto lidem a nepotřebují k tomu další 1 a půl miliardy, tak by se možná divil.
Další je, že tady dehonestoval jednu stranu kvůli tomu, že nechce uvolnit 1´a půl miliardy zbůhdarma, když neví, jaké to bude mít výsledky, tak tomu se také divím. A myslím si, že by jim měl spíše poděkovat.
A není tady, ale já jsem mu to chtěla říct, tak mu to řeknu, třeba se na to kouká v kanceláři. Já se divím, že člověk, který tak zpackal stavební zákon, že se zastavily vlastně stavby v naší zemi, vůbec jak má tu... že nemá tu sebereflexi, aby radši toto moc nekomentoval.

