File: s131186.htm
Anchor: r9
Date: 31. schůze, 4. března 2025
Speaker: Poslanec Václav Král

Speech:
Poslanec Václav Král: Děkuji za slovo. Vzhledem k tomu, že se tady z toho stala taková malá pirátská exhibice, tak jsem nechtěl k tomu vystupovat, ale budu muset asi se do toho trochu teď vložit. Tak možná bych tady požádal kolegy Piráty, kolegyni Kocmanovou, tady ústy pana předsedajícího, aby nám tedy vysvětlila svoje myšlenkové pochody, jak nám ta větrná energetika tedy pomůže v rámci České republiky, kdy nemáme moře a nemůžeme tady stavět offshorové kapacity. Jestli Pirátská strana zohlednila i negativní dopady, které má ta větrná energetika. To je hluk, vibrace - a podržte se - jsou to dokonce i emise. I větrná elektrárna produkuje emise. Jestli zhodnotili bezpečnostní rizika závislosti na našich údajných nepřátelích, kterým je údajně Čínská lidová republika. ***
