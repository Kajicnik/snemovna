File: s131109.htm
Anchor: r4
Date: 31. schůze, 4. března 2025
Speaker: Poslankyně Klára Kocmanová

Speech:
Poslankyně Klára Kocmanová: Děkuji za slovo, pane místopředsedo. Avizuji, že budu dávat procedurální návrh, ale není třeba v tuto chvíli spěchat do sálu, protože budu navrhovat, aby se o něm hlasovalo až po rozpravě.
Vážené kolegyně, vážení kolegové, dnes tedy opět projednáváme mezinárodní smlouvu mezi Českou republikou a Svatým stolcem. Tento dokument posvěcený vládou budí poměrně velké pozdvižení, jak mezi těmi, kterých se přímo týká, tak i v široké veřejnosti a mezi odborníky. Není se čemu divit. Ta smlouva se Svatým stolcem totiž může mít dopad na spravedlnost, na práva obětí sexuálního násilí a vztah státu a církve v České republice. ***
