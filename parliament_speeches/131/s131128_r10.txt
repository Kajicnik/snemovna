File: s131128.htm
Anchor: r10
Date: 31. schůze, 4. března 2025
Speaker: Poslankyně Lenka Dražilová

Speech:
Poslankyně Lenka Dražilová: Děkuji za slovo. Já se chci nepřítomného pana ministra zeptat, jak je možné, že ani začátkem března nemá vyřešenou situaci dětí pobývajících v rozporu s právní úpravou v ústavním zařízení? Podle dnešního tisku se mimo jiné jedná o 33 dětí v brněnském zdravotnickém zařízení Chovánek, které nemají kam jít. Tyto děti žijí už několik měsíců v nejistotě, co s nimi bude, zda nebudou odděleny od svých sourozenců, nevědí, kde vlastně budou doma, žijí ve zdravotnickém zařízení, kam nepatří, a nikdo neví, co s nimi bude dál, a to přesto, že už koncem minulého roku hnutí ANO upozorňovalo na nevyřešenou situaci, a pan kolega Aleš Juchelka předložil pozměňovací návrh na odložení o jeden rok. ***
