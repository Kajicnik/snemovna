File: s131214.htm
Anchor: r15
Date: 31. schůze, 4. března 2025
Speaker: Poslanec Martin Kolovratník

Speech:
Poslanec Martin Kolovratník: Hlásím se, a to urputně, a budu velmi stručný. Jenom chci povědět a avizovat, že za hnutí ANO podpoříme ty pozměňovací návrhy i návrh zákona jako celek právě díky politické dohodě, která byla dodržena a kterou tady chci říct a za ni poděkovat ministru Martinu Kupkovi, protože původně jsme byli proti. Vidíte i podle čísla sněmovního tisku 376, že tady leží dlouho ve Sněmovně, a pro nás tím důvodem nesouhlasu byla původně navržená možnost vydávání dluhopisů Státním fondem dopravní infrastruktury. Před projednáním tohoto tisku jsme se domluvili, že ta věc není potřebná, že ji nechceme, nepodporuje ji ani koalice. A tady ta dohoda byla dodržena. Je to právě promítnuto v těch pozměňovacích návrzích hospodářského výboru, které to vyjímají. Takže díky tomu jsme i my připraveni podpořit pak ty zbývající relativně drobné pozměňovací návrhy a návrh zákona jako celek. Děkuji.

