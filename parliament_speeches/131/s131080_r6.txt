File: s131080.htm
Anchor: r6
Date: 31. schůze, 4. března 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji. Já si myslím, že kolegové ví, o čem budu mluvit, navážu na zkracování lhůt. Kolegové, kolegyně, v době, kdy jedná Sněmovna, nemají zasedat výbory. A víte, že Sněmovna jedná příští týden? To opravdu budete svolávat výbor pro veřejnou správu tak, aby se ho poslanci nemohli zúčastnit, v době jednání Sněmovny? To skutečně myslíte vážně? Anebo to byl neuvážený čin? Vy znemožňujete, aby se v orgánech Sněmovny projednal tento zákon, pokud jste dali lhůtu sedm dní a budete ji chtít dát i u tohoto doprovodného zákona. To nemyslíte vážně? Vy, prosím vás, nemáte kalendáře, abyste věděli, kdy je výborový týden, aby se to řádně projednalo? Dámy a pánové, já ho mám, máte ho i vy a máte ho na stránkách Sněmovny. Tohleto opravdu bylo přes čáru, to bylo zbytečné, celou dobu to tu bylo normální, dokud se nenavrhla taková, s prominutím, hloupost. Děkuji za pozornost.

