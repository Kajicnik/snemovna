File: s131270.htm
Anchor: r2
Date: 31. schůze, 4. března 2025
Speaker: Poslankyně Alena Schillerová

Speech:
Poslankyně Alena Schillerová: Ono tady v té velmi zajímavé debatě mezi panem předsedou Babišem a paní ministryní Černochovou zapadlo velmi, velmi nezajímavé vystoupení pana předsedy Pirátské strany Michálka. Tak já si myslím, že pár slov si jako komentář zaslouží. Pane nepřítomný předsedo poslaneckého klubu Pirátů Michálku, prostřednictvím paní místopředsedkyně, nebudu reagovat na tu spoustu nesmyslů, které jste tady řekl na adresu Andreje Babiše. Řeknu, útočil jste jako opoziční poslanec na Andreje Babiše v roli premiéra, útočil jste jako vládní poslanec na Andreje Babiše v roli opozičního lídra, útočíte jako opoziční poslanec na opozičního poslance Andreje Babiše. A já pevně věřím, že nám lidé dají důvěru, po volbách se kruh uzavře, vrátíme se na začátek, anebo ještě lépe - vy tu nebudete vůbec! Protože vy znáte jenom Babiš, Babiš, Babiš. To je posedlost! (Potlesk poslanců hnutí ANO.)

