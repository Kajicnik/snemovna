File: s131026.htm
Anchor: r6
Date: 31. schůze, 4. března 2025
Speaker: Poslanec Kamal Farhan

Speech:
Poslanec Kamal Farhan:: Pane předsedající, děkuju. Já bych tady chtěl načíst nový bod. Samozřejmě ten bod se částečně bude vztahovat i k hrdinskému vystoupení pana ministra, který vystoupil s přednostním právem. Já bohužel na to nemůžu reagovat, takže to vezmu do toho svého bodu.
Já jsem tady kritizoval neschopnost pana ministra vlastně jakkoliv kontrolovat a řídit Ministerstvo zdravotnictví, jakkoliv kontrolovat nemocnice. On tady děkoval zdravotníkům. Mně to už přijde komické, co vlastně on vytváří, protože my jsme děkovali zdravotníkům, my jsme jim předávali peníze, my jsme... (Komentáře poslance Bendy směrem k řečníkovi.)
Prosím? Já si to zdůvodním. To je program. (Projevy nesouhlasu z řad poslanců ANO 2011.)

