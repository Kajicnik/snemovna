File: s131064.htm
Anchor: r4
Date: 31. schůze, 4. března 2025
Speaker: Poslanec Jiří Havránek

Speech:
Poslanec Jiří Havránek: Já mockrát děkuju. Nechci tu diskusi moc větvit. Já bych v životě nechtěl říct, a nemyslím si to, že jsme odepsali sever, a to z jednoho prostého důvodu. Podle mě - a věřím, že to tak má i pan ministr Kulhánek, a věřím, že možná to měl i pan ministr, exministr nyní, Bartoš, prostřednictvím paní předsedající - ve chvíli, že na bydlení se přece musíme koukat komplexně, i právě na bydlení pro tuto skupinu sociálně slabších s ohledem na to, co se stalo po zásahu Ústavního soudu s bezdoplatkovými zónami, co se děje samozřejmě s tím, jak přicházíme s cenovou mapou nájemního bydlení, kde samozřejmě jsou velmi zajímavá data. Pokud já se podívám zrovna na Ústí nad Labem a vidím sídliště Mořkov (?), kde se pohybuje, že to opravdu není na té nejnižší cenové hladině, kterou bychom očekávali. Jednoznačně nám to přece ukazuje, že tam dochází ke zneužívání obchodu s chudobou. A to jsou věci, se kterými musíme zatočit prostřednictvím dalších opatření a i třeba prostřednictvím změny dávkového systému Ministerstva práce a sociálních věcí. Jsem rád, že se na tom shodneme.
Nicméně co jsem chtěl k tomu doplnit, z mého pohledu se tady bavíme poměrně vzletně i o tom, jestli v někom vytváříme naději, nebo nevytváříme naději. Já jenom jsem přesvědčen, a znovu to zopakuji, že to zúžení v této věci s ohledem na to vytváření naděje je správné. Je správné i s ohledem na to, že pomůžeme opravdu té části, které je potřeba nejvíce pomoct, protože já si vlastně nedokážu představit, jak by si kdo prioritizoval a vybíral si ty v uvozovkách kvazi lepší potenciální nájemníky, a které jiné by nechával stát dál v té frontě.
Co se týče toho posunu účinnosti, věřím, že se vyjádří zejména pan ministr. Tuším, že to nějak souvisí s nějakými IT systémy, které jsou navázány na celý ten příběh, ale tady bych já s dovolením poprosil pana ministra.

