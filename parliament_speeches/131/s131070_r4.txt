File: s131070.htm
Anchor: r4
Date: 31. schůze, 4. března 2025
Speaker: Poslanec Jiří Havránek

Speech:
Poslanec Jiří Havránek: Děkuji za slovo. Věřím, že opravdu dnes už naposledy v této části debaty, protože pan bývalý ministr Bartoš stejně odešel. Nicméně slyšeli jsme zde od něj, byť je to v současné chvíli Pražák, původně z Jablonce, že u nich na severu, kdoví, jak to je, tak myšleno, tím myslel Ústecký kraj, tak nevím, Pražák z Jablonce, opakuji, ještě jednou, prostřednictvím pana předsedajícího, bych mu rád řekl, že v Litvínově samozřejmě kontaktní centrum bude. Je tam od samého začátku, počítá se tam s ním už od jeho původního návrhu, a pokud se nepletu, je to obec asi s dvacátou třetí nejvyšší incidencí bytové nouze, takže samozřejmě v Litvínově kontaktní centrum i nadále bude.
Já mám pocit, že pan ministr sem přišel jako úplný nováček, který nevěděl, jak to probíhalo ten poslední více než rok. To bych snad neodpustil ani panu ministru Kulhánkovi, bývalý pan ministr, pardon, Ivan Bartoš. Přišel jako úplný nováček a říká nám tu, no, tak ono by to bylo takhle hezké a tak dále, ale zapomíná na mnoho věcí. Jak dopadly ty výbory, že opravdu na těch výborech napříč politickým spektrem, na rozpočtovém výboru nula hlasů pro podporu, na hospodářském výboru jeden hlas. A takhle bych mohl pokračovat. Ten návrh v původní podobě byl prostě neprůchozí Poslaneckou sněmovnou.
Dvě věci, které mě štvou ještě závěrem, co zde zaznělo. Pan ministr Bartoš, bývalý ministr Bartoš, furt si na to nemůžu zvyknout, pánbůh zaplať, že už to tak je, tu mluvil o tom, že trh nefunguje, že tedy ta neviditelná ruka trhu selhává. No, selhává ve chvíli, když tu ruku takhle vezmete a totálně ji přivážete někam, třeba tím, že vám přestane fungovat stavební povolování, protože se něco stalo v prvním úsilí, respektive nestalo. Určitě víte, o čem mluvím. A poslední věc, kdo brzdil dostupné nájemní bydlení? Tady zaznívalo, že Ministerstvo financí, tak já bych rád panu bývalému ministru pro místní rozvoj připomněl, že definice dostupného nájemního bydlení byla poprvé nahrána ještě půl roku předtím, než byl tu zákon o SFPI do 416 a neměla tehdy podporu. Díky.

