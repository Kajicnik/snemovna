File: s131083.htm
Anchor: r8
Date: 31. schůze, 4. března 2025
Speaker: Poslanec Ivan Bartoš

Speech:
Poslanec Ivan Bartoš: Já bych chtěl odpovědět i na tu otázku, která tady zazněla od kolegy Havránka. Ono někdy to je taková hra se slovíčky. Buďto se jedná o bytovou výstavbu, což je jakákoliv výstavba, když budu chtít postavit residential a budu vážit ty veřejné zájmy, tak otázkou by mohlo být, jestli při změně územního plánu chci změnit územní plán tak, aby někde mohly vzniknout jakékoliv byty, například v atraktivní lokalitě, v komerčním systému. Anebo dostupné bydlení, jehož definici už máme a máme pro ně notifikované programy, i když ta zákonná definice se trošku liší, tak tam je podle mě zásadní to, co říkal Jakub Michálek, kdy je to dostupné nájemní bydlení, což není klasická komerční výstavba.
Já jsem za to samozřejmě zjednodušit i tu klasickou komerční výstavbu, například v případě využití brownfieldů a dalších věcí. Například když někde končí nějaká fabrika, tak ty změny toho územního plánu na to bydlení by mohly být, řekněme, bez nutné změny projednání územního plánu, která vám to natáhne prostě na x let, a vy byste to mohl využít prostě tou bývalou kasárna nebo něco podobného, vlastně velmi rychle, ale přes změnu územního plánu vlastně k povýšení kvality toho bydlení je to někdy obtížné. Ale zároveň bych byl opatrný, aby to skutečně nebylo tak, že tady zastavíme Folimanku, protože to je atraktivní lokalita, protože stromy v centru nikdo nepotřebuje, zatímco o bydlení v Praze je zájem a na takovém lukrativním místě by ty ceny byly úplně luxusní. Ostatně Praha 2 a Praha 3 má nadprůměrný růst ceny nemovitostí oproti zbytku republiky, kde se to pohybuje asi v osmi procentech ročně, tak ta Praha frčí světelnou rychlostí kolem deseti procent, Praha 2, Praha 3. Proto jsem si vybral tu Folimanku a má to číslo ještě větší.

