File: s131063.htm
Anchor: r4
Date: 31. schůze, 4. března 2025
Speaker: Poslankyně Zuzana Ožanová

Speech:
Poslankyně Zuzana Ožanová: Děkuji. Já navážu na paní poslankyni Doušovou. Vzhledem k tomu, že předpokládám, že ten pozměňovací návrh psalo ministerstvo, pochopila-li jsem, tak tam je nový institut, že se k tomu bude vyjadřovat ještě Úřad práce. No, vzhledem k tomu, že to psalo ministerstvo, o kolik se to prodraží? Protože my tam máme, že to bude přibližně 1 a půl miliardy tahle sranda stát. A já bych očekávala přesnější vyčíslení nákladů, abychom se přece jenom mohli vyjádřit, a také aby na to mohl reagovat potom státní rozpočet. Protože pokud my tady budeme jen tak něco střílet od boku, notabene když to ministerstvo na tom pracovalo tak dlouho, tak předpokládám, že tuto odpověď obdržím.
A já poprosím ještě jednu věc. Já bych poprosila pana ministra, aby odpověděl dřív než v závěrečném slovu, abychom se případně mohli ještě doptat a doplnit své dotazy. Protože, vážení, ten systém odpovídat v závěrečném slovu, kdy nemůžu reagovat a říct, pane ministře, odpověděl jste či neodpověděl plně na můj dotaz, se mi opravdu nelíbí. Takže jak vzrostou náklady na tento postup? To tam není.
Já chápu, protože je to podáno paní poslankyní, ale stejnak ten pozměňovák psalo ministerstvo. Nepředpokládám, že ho psala paní poslankyně. Takže já bych poprosila o odpověď a dřív než na konci. Abychom mohli reagovat. Děkuji.

