File: s131115.htm
Anchor: r4
Date: 31. schůze, 4. března 2025
Speaker: Poslanec Tomáš Kohoutek

Speech:
Poslanec Tomáš Kohoutek: Děkuji, pane předsedající. Já víceméně navážu na pana ministra. Takže zrekapituluji, že tato dohoda byla sjednána na zasedání v Kuala Lumpur dne 22. října 2024. Dohoda skutečně přináší úpravu obvyklých vztahů v oblasti obchodní letecké dopravy mezi oběma státy, je sjednaná v českém a anglickém jazyce, kdy obě jazykové verze mají stejnou platnost a text dohody je v souladu s ústavním pořádkem a ostatními součástmi právního řádu České republiky a dohoda má charakter mezinárodní smlouvy prezidentské kategorie, neboť upravuje záležitosti dle čl. 49 písm. a) a e) Ústavy České republiky. Děkuji.

