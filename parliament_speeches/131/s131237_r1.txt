File: s131237.htm
Anchor: r1
Date: 31. schůze, 4. března 2025
Speaker: Poslanec Vladimír Zlínský

Speech:
Poslanec Vladimír Zlínský: Vážená paní předsedající, děkuji za slovo. Vážené dámy a pánové, já k tomu budu ještě vystupovat, ale musím reagovat na slova pana poslance Špičáka, vaším prostřednictvím, ohledně té umělé inteligence. Já si myslím, že nasazení té umělé inteligence ve zdravotnictví se bude určitě prudce rozvíjet, a já si dokážu představit, že právě ohledně tohoto zákona tam je takové šídlo v pytli, protože tam jde o to, a já o tom budu mluvit, kdo bude pak vypisovat ty požadované údaje, které budou třeba, budou ti lékaři muset nějakým způsobem filtrovat, hlavně mám na mysli ty emergentní údaje, tak tam vlastně ta umělá inteligence by mohla být velmi nápomocná. Ale problém je v tom, že vlastně ta data, ty všechny informace musí digitalizovány, musí být přístupny a musí být pravděpodobně nejlépe nějak strukturovány. A v čem vidím já největší problém, je v tom, že tu odpovědnost tam nese lékař. A pokud prostě přeneseme tu odpovědnost na umělou inteligenci, tak nastane problém, protože já si pak nedokážu představit, jak lékař vlastně tu umělou inteligenci bude kontrolovat, že ty informace, které vybrala, vybrala správně, protože všichni jsme se s tím setkali, že pokud dáváme umělé inteligenci některé dotazy, tak značně fantazíruje a mnohdy si i vymýšlí, takže je tam ještě moc práce a obával bych se tu umělou inteligenci, současnou umělou inteligenci pustit na tato tak zásadní a citlivá data. Děkuji vám za pozornost.

