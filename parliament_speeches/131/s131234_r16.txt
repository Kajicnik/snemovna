File: s131234.htm
Anchor: r16
Date: 31. schůze, 4. března 2025
Speaker: Poslanec Ivan Adamec

Speech:
Poslanec Ivan Adamec: Děkuji. Vážená paní předsedající, dámy a pánové, já se přiznám, že jsem to udělal vlastně poprvé, že se nabourávám do zdravotní legislativy. Není to můj obor. Nicméně okolnosti mě k tomu nutí, a proto podávám a přihlašuju se k pozměňovacímu návrhu, který je v systému pod číslem 6088.
Velmi zkráceně, Královéhradecký kraj dneska provozuje jako jediný v České republice zotavovny, ozdravovny, dětské ozdravovny. A nejdřív nám vypadají ze systému zdravotních zařízení, teď nám vypadávají ze systému financování. A vzhledem k tomu, že to jsou zařízení, která slouží dětem z celé České republiky, tak dle mého soudu není možné, aby to hradil pouze kraj. Proto podávám tento pozměňovací návrh.
Pokud Ministerstvo zdravotnictví najde jiný způsob řešení, tak samozřejmě budu první, který říká, nechme to tady být, klidně to nehlasujme. Ale chci vidět tu náhradu. Není možné prostě něco zrušit ze dne na den bez náhrady. Děkuji za pozornost.

