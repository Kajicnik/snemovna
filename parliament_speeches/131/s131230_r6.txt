File: s131230.htm
Anchor: r6
Date: 31. schůze, 4. března 2025
Speaker: Poslanec Jan Síla

Speech:
Poslanec Jan Síla: Děkuju za slovo. Děkuju, že jste mi dal přednost. Já bych chtěl jenom doplnil kolegyni Maříkovou, co se týká toho rozdělení na ty standardy a nadstandardy. Ta komercionalizace a privatizace zdravotnictví tady probíhá už od devadesátých let, kdy nastoupila na Ministerstvo zdravotnictví skupina lidí, kteří byli vyškoleni v Americe, na zdravotnictví nebo na školách, které je učily ekonomii v americkém systému. Přišli na ministerstvo už devadesátých letech. A když se dostal k moci ministr Julínek, tak s tím začal. Začal podobnými zákony a podobnými novelami a tak dál, které současné době prosazujete vy, vaše vláda. Byste odstranění (?) kvůli třiceti korunám poplatků regulačních, kterými jste chtěli začít privatizovat zdravotnictví. Následně se dostala k moci sociální demokracie, která to všecko zrušila. Vyhrála volby na to. Teď jste zase u moci a děláte to samé, co jste dělali v devadesátých letech po tom, co dělal Julínek, a děláte totéž. Snažíte se komercionalizovat zdravotnictví. Nic víc a nic míň. Já se hrozím jenom toho, abychom došli k tomu, co se děje ve Spojených státech, kde je 32 milionů lidí v exekucích a v platební neschopnosti pro nezaplacené zdravotní služby. A to vy tu chcete zavést! Děkuji za pozornost.

