File: s131064.htm
Anchor: r8
Date: 31. schůze, 4. března 2025
Speaker: Poslankyně Eva Fialová

Speech:
Poslankyně Eva Fialová: Já budu velice rychlá. Já už tady tu diskusi... Odepsat, neodepsat, jaká ta skupina, nebo není, já chápu nevytváření té naděje a komu by se dávalo přednost, to právě měla řešit přesně ta směrnice o způsobu.
Tak já se budu dotazovat pana ministra, jestli na ten pozměňovací návrh, který jste připravovali možná tak dva měsíce, tři měsíce, co jste nám furt avizovali, jak to bude fungovat, jak to bude skvělé, a jenom kosmetické úpravy, jestli jste byli schopní už zareagovat úpravou té směrnice o obsazování těch bytů, protože pak je to velice důležité pro mě osobně. Já to prostě přiznávám, že se nechci dožít toho, že podle toho, jak to bylo namyšleno, že v naprosto fungujícím paneláku o nějakých 24 bytových jednotkách budu mít možnost umístit tam čtyři byty v tom přepočtu a bylo stanoveno přesně, jakým způsobem a za jak dlouho se budou moct zabydlovat podle nějakého pořadí a podle těch pravidel. Byly jasně dané. Jak se to tedy změní teď, když se to zúžilo na tu skupinu, která bude mít to životní minimum 1,43? Kdo nám tam tedy spadne? A jak ta směrnice bude vypadat? Protože je to pro mě velice důležité. Děkuju.

