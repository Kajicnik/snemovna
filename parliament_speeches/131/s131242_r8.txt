File: s131242.htm
Anchor: r8
Date: 31. schůze, 4. března 2025
Speaker: Poslankyně Renáta Zajíčková

Speech:
Poslankyně Renáta Zajíčková: Děkuji. Já bych chtěla podpořit názor svého předřečníka, pana Matěje Ondřeje Havla. Sama jsem ředitelkou školy desítky let. A mohu tady zodpovědně říci, že moji učitelé mají naprostou svobodu v tom, jak učit, ale musí respektovat filozofii školy, musí respektovat školní vzdělávací program, například to, že naše škola je zaměřená na metody kritického myšlení, které samozřejmě jako ředitelka školy vyžaduji.
Takže svobodu samozřejmě učitelé musí mít, mají ji mít, ale ta svoboda nemůže být v rozporu s nějakými vizemi a filozofií té školy. Takže já také bych nepodpořila pozměňovací návrh, který načetl, nebo respektive nenačetl zde v sále, ale je v systému k novele školského zákona. Děkuji.

