File: s131037.htm
Anchor: r4
Date: 31. schůze, 4. března 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka:: Já bych poprosil pana kolegu poslance Brázdila, aby nesoudil na základě asi jeho zkušenosti, říkám asi jeho zkušenosti nebo zkušenosti jeho kolegyň a kolegů z hnutí ANO, jiné politické strany. U nás to nefunguje tak, jak jsme viděli příběhy například bývalého primátora Ostravy, bývalého hejtmana Moravskoslezského kraje, bývalého hejtmana Ústeckého kraje, kteří v okamžiku, kdy se začali vymezovat, dokázali nahlas říct, že s něčím v hnutí ANO nesouhlasí, nebo dokázali párkrát zkritizovat Andreje Babiše, tak jste je zařízli. To jsou praktiky, které jsou u vás. Nesouvisí to s tímto tématem, ale prosím pěkně, to sem netahejte. Já myslím, že tady, když se podíváme na to, jak fungují demokraticky primárky včetně toho, že můžou navrhovat třeba v našich stranách i lidé z celé široké členské základny, tak to funguje jinak.
Vy sám jste si kdysi stěžoval před minulými sněmovními volbami, kde vás hnutí ANO umístilo tenkrát, myslím, že na sedmém místě kandidátky, protože jste tenkrát nebyl nějakým způsobem ten, který by byl v tom toplistu, sám jste to kdysi říkal tady někde v kuloárech, tak já myslím, že je potřeba se na to dívat optikou... Chápu, vaše optika hnutí, fungování u vás dneska, když se mluví o tom, kdo by případně hypoteticky měl někdy být v nějakém výběru na případné nějaké vládní kolegy, tak zaznívá, že část těch hypotetických kandidátů říká, že ne, protože se sebou nechtějí nechat ani orat, ani vláčet. Děkuju.

