File: s131117.htm
Anchor: r2
Date: 31. schůze, 4. března 2025
Speaker: Poslanec Igor Hendrych

Speech:
Poslanec Igor Hendrych: Děkuji vám za slovo, vážená paní místopředsedkyně. Vážený pane ministře, dámy a pánové, moje interpelace na pana premiéra, byť je nepřítomen, tak si myslím, že je velmi důležitá a v rámci této interpelace se na něho obracím s dotazem, jak chce v oblasti lidských zdrojů zabezpečit vnitřní a potažmo i vnější bezpečnost České republiky. Je známo, že kromě materiálně technických prostředků, které vlastní všechny bezpečnostní sbory a Armáda České republiky samozřejmě také, jsou tím nejdůležitějším faktorem lidské zdroje, kterých se však v současné době nedostává jak armádě, tak v podstatě všem bezpečnostním sborům, jako je Policie ČR například, Vězeňská služba, Hasičský záchranný sbor. Všude mají problém s náborem nových příslušníků a do toho vstupuje faktor, že aktuálně je z finančních důvodů výhodnější nastoupit k Armádě České republiky než k těm sborům, které jsem tady před chvílí jmenoval. Ten rozdíl je v řádu několika jednotek tisíc, někdy i více. V těch detailech se asi není třeba pitvat v tuhle chvíli, ale prostě je to tak. A já si nemyslím, že to je dobře. Je dobře, abychom v podstatě měli vyváženou jak tu vnitřní, tak vnější bezpečnost v oblasti motivaci těch nových uchazečů, a to v současné době není.
Tak se ptám pana premiéra, zdali uvažuje nad tím, jak to srovnat. Dokonce vím, že snad v mezirezortu by měl být momentálně požadavek, aby Ministerstvo vnitra vypracovalo analýzu rozdílů při nástupu k policii a armádě, a budu rád, pokud budu s touto analýzou seznámen. Ona asi ještě není úplně hotová. Určitě by to mělo být o tom, že ti lidé by se měli rozhodovat nikoliv podle finančního odměnění, tedy pokud chtějí pracovat v oblasti bezpečnosti České republiky podle potenciální finanční odměny, ale především podle obsahu, co konkrétně vlastně chtějí dělat. Momentálně to skutečně není vyváženo. Děkuji vám, pane premiére, za písemnou odpověď.

