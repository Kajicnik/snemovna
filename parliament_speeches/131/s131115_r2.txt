File: s131115.htm
Anchor: r2
Date: 31. schůze, 4. března 2025
Speaker: Ministr financí ČR Zbyněk Stanjura

Speech:
Ministr financí ČR Zbyněk Stanjura: Děkuji za slovo. V případě této dohody o letecké dopravě s Bahamami se jedná o první mezinárodní smlouvu v oblasti civilního letectví mezi těmito státy, o tuto smlouvu požádaly Bahamy, a to v roce 2019. Po intenzivním pětiletém expertním vyjednávání byla tato smlouva podepsána v říjnu loňského roku v Kuala Lumpur. Obsahuje obvyklé vztahy v oblasti obchodní letecké dopravy, jako například rozsah přepravních práv, možný počet dopravců na linkách, obchodní možnosti, jako je možnost sdílení kódu, takzvaný coat sharing, spolupráci v oblastech provozní bezpečnosti, ochrany civilního letectví a podobně. Dovoluji si požádat Poslaneckou sněmovnu o postoupení materiálu k projednání v zahraničním výboru Sněmovny. Děkuji.

