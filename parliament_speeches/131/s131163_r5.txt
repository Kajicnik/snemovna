File: s131163.htm
Anchor: r5
Date: 31. schůze, 4. března 2025
Speaker: Poslanec Andrej Babiš

Speech:
Poslanec Andrej Babiš: Takže vážení spoluobčané, doufám, že to všechno sledujete. V minulosti mě vždycky kritizovali, že sem málo chodím. Já se tak snažím a teďka sem chodím strašně rád. Oni asi nechtějí, abych sem chodil. Minule mě vypnula paní Pekarová, porušila opakovaně jednací řád, právě když jsem začal mluvit o lžích pana ministra Válka v kontextu Motola.
No a já se omlouvám panu Jurečkovi, že jsme přerušili jeho kafe. Měl pauzu na kafe. No, já nevím, jak funguje ta aplikace na tom Úřadě vlády, to jste si tam založili, že má mít jeden službu. Za nás jsme tady museli být, ale my jsme byli rádi s vámi.
Takže já navrhuju dva body. Ten první bod je Bezpečnostní otázky a posilování obranyschopnosti České republiky. Já už jsem o tom mluvil, po delší době - snad poprvé v tomhle roce - jsem byl na tiskovce hnutí, kde jsem i odpovídal na otázky, a taky, i když jsem to neměl v plánu, tak jsem byl na pozvání pana prezidenta Pavla dneska na Hradě. Strávil jsem s ním hodinu a diskutovali jsme právě o těchto věcech a jsem za to rád. ***
