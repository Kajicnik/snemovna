File: s131208.htm
Anchor: r4
Date: 31. schůze, 4. března 2025
Speaker: Poslanec Petr Sadovský

Speech:
Poslanec Petr Sadovský: Děkuju za dvě minuty. Pane ministře, co se stane s autem při převodu, říkáte? To byste měl vědět v první řadě vy jako ministr dopravy - a stane se s ním to samé, co se stane, když převádíte auto, když máte espézetky na přání. To znamená, že s tím je to vždycky na dohodě, já jsem se na to in informoval, je to vždy na dohodě mezi kupujícím a prodávajícím, to znamená, že on na tom správním úřadě si může požádat o novou značku a jemu zůstane ta původní a ten kupující si pořídí novou espézetku. A pokud jako říkáte, samozřejmě rozumím tomu, že chystáte novou velkou koncepci, ale nemáme nikde jistotu, že se jí dočkáme. Tohle mohla být vaše pilotní zkouška toho, že to doopravdy funguje, že to bude výhodné jak pro správní úřady, tak pro vás, tak vlastně pro všechny, hlavně pro občany. Já nevím, jestli si to uvědomujeme, možná mně to přijde, že kolikrát ne, ale my jsme tady hlavně proto, abychom zjednodušili ten život těm občanům, ne proto, abychom se tady o tom bavili. Děkuju.

