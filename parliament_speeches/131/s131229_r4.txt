File: s131229.htm
Anchor: r4
Date: 31. schůze, 4. března 2025
Speaker: Poslanec Jan Síla

Speech:
Poslanec Jan Síla: Děkuji za slovo. Já bych chtěl oslovit paní kolegyni, vaším prostřednictvím, že se nejednalo o nepravdivou informaci. Vy to dobře víte, zrovna tak, jak to vím já, že tento zákon, ta Fischerova pojistka, ten zákon, paragraf Fischerové, ten vlastně jistil už od roku 2012, aby nemohlo ODS privatizovat zdravotnictví. To je celý problém. Vždyť vám se daří tady touto novelou zrušit paragraf Fischerové. To znamená, zdravotní pojišťovna bude hradit jen to nejlevnější, co vůbec může hradit. Všecko ostatní si budou hradit lidé sami. Ale pozor, jenom ti, co na to mají. A když se podíváme do zahraničí, kde je zdravotní péče mnohonásobně dražší jak u nás, tak to znamená, že na to uhradit tu takzvanou, jak vy říkáte, nadstandardní péči bude mít málokdo, lépe řečeno, bude mít těch vašich 10 - 15 procent obyvatel. To je jedna věc.
Druhá věc. Já bych se vás chtěl zeptat, když už tady mám slovo, kolik mám ještě - minutu, kdo bude určovat v té zdravotní pojišťovně, který ten výkon bude ještě hrazen pojišťovnou, a který nebude hrazen pojišťovnou? To bych rád slyšel od vás, to rozdělení, co to vlastně je? Protože tím vy vlastně se dostáváte do té problematiky řešení standardu a nadstandardu. Tady tuto problematiku řeší, dokonce ji řešila ve Spojených státech i Hillary, manželka prezidenta Clintona, a nechala si zpracovat odbornou studii, když chtěla nechat vypracovat standardní zdravotnické výkony, které by hradily pojišťovny. Ale bohužel když zjistila, že to je seznam metr vysoký papírů prakticky obsahujících celou medicínu, tak to zrušila a nic takového dál nepokračovalo. A zajímalo by mě, jak vy budete určovat, co je standard, a co je nadstandard? Děkuji.

