File: s131066.htm
Anchor: r14
Date: 31. schůze, 4. března 2025
Speaker: Poslanec Ivan Bartoš

Speech:
Poslanec Ivan Bartoš: Dobré odpoledne, dámy a pánové, hosté. Kde začít? Když jsme měli možnost volit ministerstva, která budou rozdělena po volbách v roce 2021, tak jsem se rozhodl, i vzhledem k tomu, že se Piráti problematice dostupnosti, respektive nedostupnosti bydlení v České republice věnují už přes osm let, jít na ministerstvo místního rozvoje, aby s problémem, který fakt tíží lidi v České republice. A za tu dobu, co začala krize, covid, válka na Ukrajině, tak počet lidí, kteří jsou ohroženi ztrátou bydlení, to znamená, že drobný výkyv v jejich životním standardu, třeba ztráta práce u jednoho z partnerů nebo smutnější případ, ztráta třeba životního partnera, ale další, může vést k tomu, že nám tito lidé spadnou do skupiny zhruba 150 000 lidí - z nichž je velká část dětí - kteří nemají bydlení a bydlí někde na ubytovně, v azyláku nebo třeba u zde zmíněných obchodníků s chudobou.
A když jsme sestavovali společné programové prohlášení vlády Petra Fialy, ještě s Piráty na palubě tenkrát, tak jsem byl strašně rád, že Marian Jurečka, ale i další hovořili o tom, že zákon, na který Česká republika čeká třicet let, o který se pokoušela ještě paní Maxová v minulém volebním období a spousta dalších, ministryně Dostálová, a nikdy neprošel touhletou Sněmovnou, takže má aspoň deklaratorní podporu vládní koalice, včetně kolegů z Občanské demokratické strany. ***
