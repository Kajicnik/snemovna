File: s131186.htm
Anchor: r7
Date: 31. schůze, 4. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Vážené kolegyně, kolegové, chci jen velice stručně poděkovat svojí kolegyni Kláře Kocmanové za připravení toho pozměňovacího návrhu, který má dát možnost obcím si vybrat. Vybrat si, jakou potřebují motivaci, aby opravdu vnímaly určité zdroje energie, v tomto konkrétním případě ty větrníky, jako přínos a vybrat si, v jaké výši tedy ty poplatky pro ně budou motivační. To důležité je, že to může zcela přirozeným způsobem přispět k tomu, abychom se rozvíjeli v energetické soběstačnosti, a tím bychom i posilovali naši energetickou bezpečnost. Takže to je ta jedna klíčová věta, kterou tady k tomu chci říct. Je to cesta k energetické bezpečnosti Česka, proto to podáváme.

