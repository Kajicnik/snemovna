File: s131220.htm
Anchor: r2
Date: 31. schůze, 4. března 2025
Speaker: Poslanec Jaroslav Foldyna

Speech:
Poslanec Jaroslav Foldyna: Děkuji vám, paní předsedající. Dámy a pánové, všimli jste si, že v naší koalici, která nám tady vládne, vystupují a zastupují municipality Starostové a nezávislí? Když se podíváte na ten problém, jak ho tady řešíme, tak vlastně největším problémem s celým tím jsou ti starostové, kteří říkají: My to nemáme v rozpočtech. Vy říkáte: My to dáme do rozpočtového určení daní. Kdy to dáte... Co jste řekli vlastně tímto zákonem, co teďka děláte? Vy jste řekli, že vám je úplně jedno, jak dopadnou tisíce kuchařek a tisíce školníků, tisíce lidí, kteří vytvářejí atmosféru ve škole. Vy jste řekli, že vám je to jedno, nějak to dopadne. My předložíme návrh na změnu rozpočtového určení daní. Vždyť víte, jak se to projednává. Rozpočtové určení daní, než ho projednáme, jak to budete dělat v těch rozpočtech měst a obcí, vy, Starostové a nezávislí, kteří sedíte ve vládě? Vy jste prostě hodili přes palubu české kuchařky, české školníky. Vy házíte přes palubu něco, o co se máte starat. Jediné, co vám leží na srdci, je válka na Ukrajině. Tu podporujete, to byste do posledního Ukrajince bojovali a utráceli prachy. To je nehorázné!

