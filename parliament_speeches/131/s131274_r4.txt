File: s131274.htm
Anchor: r4
Date: 31. schůze, 4. března 2025
Speaker: Poslanec Michal Zuna

Speech:
Poslanec Michal Zuna: Vážený pane místopředsedo, děkuji za udělení slova. Dovolte mi, abych se vyjádřil také k jednomu z pozměňovacích návrhů, jehož jsem spolupředkladatelem. Ano, jedná se o pozměňovací návrh k zákazu tlumičů na krátké zbraně. To je pozměňovací návrh, který byl velmi hluboce projednáván jak na výboru pro bezpečnost, tak i v pracovní skupině při Ministerstvu vnitra.
Stejně tak i ve sněmovní vyšetřovací komisi, která vznikla právě v návaznosti na události na Filozofické fakultě. Byť výbor pro bezpečnost nepřijal stanovisko, tak ty poznatky, které tam zaznívaly, i třeba ze stanoviska Policie České republiky, která rovněž doporučuje tento pozměňovací návrh přijmout, tak i v souvislosti s doporučením sněmovní vyšetřovací komise, jehož znění tedy v té části 8 v doporučení, tak byl přijat. Bylo přijato usnesení o zakotvení do legislativy k zákazu tlumičů na krátké zbraně.
Já bych zmínil i experiment, který nám byl představen na výboru pro bezpečnost ze strany Kriminalistického ústavu, kde proběhlo testování a měření hladiny hluku - (Silný hluk v sále.)

