File: s131042.htm
Anchor: r10
Date: 31. schůze, 4. března 2025
Speaker: Místopředseda vlády a ministr práce a sociálních věcí ČR Marian Jurečka

Speech:
Místopředseda vlády a ministr práce a sociálních věcí ČR Marian Jurečka: Děkuju za snahu o tu odpověď, ale mě to mrzí, protože to je debata, kterou tady vedeme čtvrtý měsíc, tak bych čekal, že hnutí SPD, když už říká čtvrtý měsíc to stejné, že nějakou představu o tom mechanismu bude mít. Není to raketová věda, to není zas tak složité. Takže když říkáte, že ho chcete předložit, to jste tady řekla v tom předchozím vystoupení, tak bych hrozně ocenil, kdyby bylo aspoň možné říct, co konkrétně tedy hnutí SPD bude navrhovat. Ale chápu, že tedy, jak jste řekla, voláte po nějakém mechanismu, čtyři měsíce tady vlastně tento tisk postupně projednáváme v různých fázích, ale vlastně odpověď není. Děkuju.

