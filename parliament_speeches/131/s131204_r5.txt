File: s131204.htm
Anchor: r5
Date: 31. schůze, 4. března 2025
Speaker: Poslanec Martin Kolovratník

Speech:
Poslanec Martin Kolovratník: Dobrý den, budu reagovat právě na Patrika Nachera, vypořádám se s ním do minuty - s tím - právě ve faktické poznámce v tom duchu. Omlouvám se, Patriku, s tím tématem.
Chci tedy pro ostatní poslance avizovat nebo garantovat, že jsme tu věc probírali v rámci poslaneckého klubu hnutí ANO. Vnímám opravdu, to slovo bylo velmi dobré jako minimalistický tenhle návrh. Vím, že - od kolegů z Prahy nebo dlouhodobě od hlavního města Prahy - že někdy ty požadavky vůči nebo proti taxikářům a provozovatelům taxislužeb jsou až řeknu přísnější nebo větší, a tenhle návrh je podle mého názoru velmi rozumný, teď říkám jako garant tedy dopravy pro náš klub. Ta věta jednoduchá: kdo chce u nás podnikat, ať podniká, vše OK, v pořádku, ale normálně ať má prostě český řidičák a víme tedy z pohledu bezpečnosti, garance toho silničního provozu, že prošel nějakým testem, zkouškou a ten český provoz, ty podmínky zná, pokud tady chce podnikat. Takže určitě náš klub, tak takové je i moje doporučení, za nás budeme pro. A věřím tedy nebo to už samozřejmě nechám na vás v koalici, jak se s tím vypořádáte u vás. Děkuju.

