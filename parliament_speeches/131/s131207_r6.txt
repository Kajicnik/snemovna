File: s131207.htm
Anchor: r6
Date: 31. schůze, 4. března 2025
Speaker: Poslanec Patrik Nacher

Speech:
Poslanec Patrik Nacher: Děkuju. Dvě poznámky.
Jednak ty statistiky, tak oni tady kolegové něco říkali, já mám tady také nějakou. Ono všechno je podobné, možná už to říkal pan ministr. V roce 2020 se podle dat České kanceláře pojistitelů na nehodách podílelo 10 procent, 10,3 taxikáře, v roce 2024 16 procent. Tam ten nárůst za poslední čtyři roky je fakt znatelný, to jsou ta čísla. Jak říkám, to, s čím přicházíme, je minimalistická varianta a trochu ty argumenty proti tomu se navzájem vylučují. Vy nám říkáte, že to nebude moc efektivní, ale zároveň, kdybychom to tady dali v plné palbě, tak byste byli proti tomu, že to je příliš přísné. Tak jako buď platí jedno, nebo platí druhé.
Ta poslední poznámka, že se to týká výhradně Prahy, nebo jenom Prahy - když mi dáte jiný nástroj, jak to řešit, nebo nám tady, tak to rádi uděláme. Ale on není. A my tady také třeba řešíme, já nevím, podporu Moravskoslezského kraje, nevím, RUD třeba se bude víc týkat zase jiných krajů. Něco tady řešíme v Karlovarském kraji, když tady vidím kolegu Bureše, a já také tady nejdu na mikrofon a neřeším, že se to, že to je jenom Karlovarský kraj. V momentě, kdy musíme zasáhnout do zákona, tak prostě do toho musíme zasáhnout. Takhle to je.
Kdybychom měli jinou cestu, třeba vyhlášku, tak uděláme vyhlášku, vyhláškou můžeme řešit jiný aspekt té taxislužby, ale ne toto, tak to rádi uděláme. Ale to prostě nejde. Takže se s tím bohužel smiřte. Některé věci typu taxislužba, deštníkáři, krátkodobé ubytování se týká zejména Prahy, v tomhle tom případě třeba u krátkodobého ubytování určitě Karlových Varů, Českého Krumlova a tak dále, prostě to tak je. Musíme v tomhletom, pokud chceme, to nějak posunout dopředu a pomoct změnit zákon. Takže ještě jednou vám děkuju za podporu.

