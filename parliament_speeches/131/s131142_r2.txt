File: s131142.htm
Anchor: r2
Date: 31. schůze, 4. března 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, paní předsedkyně. V závěru to téměř zaznělo. Nejsem právník, proto se nepouštím do právních debat, ale to, co se týče (toho), jak já chápu jednací řád, máme jedno štěstí. Čeština je gramaticky bohatý jazyk a máme sedm pádů. V němčině bychom měli jenom čtyři a latina pro všechny má jenom šest. Čeština nám umožňuje jednu věc. Jestliže o někom hovořím - to znamená v prvním pádu, to je nominativ - nemusím oslovovat prostřednictvím nikoho, protože to je pojmenování pouze a neobracím se na toho kolegu ve smyslu nějaké konfrontace nebo dotazu. Jestliže ho oslovuji - to je pátý pád - a potom je to prostřednictvím předsedající či předsedajícího. Velmi jednoduché, budeme-li znát tyto dva pády - prvním neoslovuji, pátým oslovuji - nemáme problém. Děkuji.

