File: s131133.htm
Anchor: r8
Date: 31. schůze, 4. března 2025
Speaker: Poslankyně Karla Maříková

Speech:
Poslankyně Karla Maříková: Děkuji za slovo, pane místopředsedo. I já se vyjádřím k panu poslanci Jakobovi, prostřednictvím vás. Víte, ono záleží, z jakého pohledu se na to díváte. Vy žijete v Praze, máte vysokoškolské vzdělání, ale máme tady i nízkopříjmové skupiny. Jsou to většinou lidé s nižším vzděláním, kteří žijí třeba v odlehlých regionech. Pro ně je v případě, že přijdou o práci, problém se pak na tom pracovním trhu uplatnit a skutečně nastane ta obava, že lidé se začnou bát vyjadřovat jakékoliv své názory, protože ten zaměstnavatel může být jiného smýšlení, a mohou se obávat, že o tu práci přijdou. Z vašeho pohledu, jako člověka žijícího v Praze s vysokoškolským vzděláním, chápu, že se na to díváte jinak, ale máme tady i jiné regiony, a i jiné lidi s jiným vzděláním i s nižším, ale jsou to také lidé a zaslouží si normálně žít a mít rovné podmínky. (Potlesk.)

