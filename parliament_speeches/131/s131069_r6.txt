File: s131069.htm
Anchor: r6
Date: 31. schůze, 4. března 2025
Speaker: Poslanec Vojtěch Munzar

Speech:
Poslanec Vojtěch Munzar: Tak mě také mrzí, protože pan kolega Bartoš si tady řekl své a odešel. A já poprosím pana předsedajícího, aby mu tedy vyřídil jednu věc, protože se na něj obracím na dálku prostřednictvím vás, že používat lež jako argumentaci a někomu vkládat lživě do úst věty, které neřekl, tak se prostě nemá dělat a nemá se to používat. Děkuji, paní předsedající (pane předsedající?), že mu, že to panu poslanci Bartošovi vyřídíte.
Ta lež je v tom, že on tady říkal, že já jsem říkal, že o bydlení se nemáme starat. To jsem tady nikdy neřekl. Musíme se starat o dostupnost bydlení, musíme se starat o podmínky, a to je, co se týká výstavby, ceny financování výstavby, cenu peněz, cenu pozemků a všechny tyhle věci, které nám vstupují, stavební normy, všechny tyhle věci, které nám vstupují do ceny výstavby. Já jsem jenom - já jenom tady kritizuji to, že pan ministr Bartoš vymyslel systém, kde se 1 a půl miliardy pravděpodobně chce vzít ze státního rozpočtu na - se předpokládá, že ročně v tom systému bude 3 000 bytů, což je zhruba, jestli počítám dobře, 500 000 korun na jeden byt každoročně. To není malá investice. Není to malá investice proto, že tady budeme platit nějaký systém, ale na základě toho systému se nevystaví ani jeden nový byt.
Co mě nadzdvihlo ještě víc, protože já už jsem v politice zvyklý na leccos, tak co mě nadzdvihlo ještě více, je ta kritika Ministerstva financí a to, co jsme udělali my a kolega Havránek, který je také přihlášen, a to je dostupné bydlení. Konečně nastavená pravidla pro dostupné bydlení, včetně tvorby cenové mapy a podmínek financování jak výstavby obcí (Předsedající: Čas.), tak soukromých projektů. Už je v tom systému 92 projektů. (Předsedající: Čas.)
Děkuji pane předsedající, že mu to vyřídíte. (?) ***
