File: s131277.htm
Anchor: r3
Date: 31. schůze, 4. března 2025
Speaker: Poslanec Radek Vondráček

Speech:
Poslanec Radek Vondráček: Tak děkuji za slovo. Tlačí nás čas, takže celé projednávání tady rekapitulovat nebudu.
Překvapivě odcituji usnesení k tisku 779, ačkoliv v tuto chvíli projednáváme tisk778, ale ono to spolu souvisí. To usnesení zní, že ústavně-právní výbor doporučuje Poslanecké sněmovně Parlamentu, aby přistoupila k opakování druhého čtení sněmovního tisku 779, pověřuje zpravodaje, aby na schůzi přednesl návrh na opakování druhého čtení a za třetí doporučuje Poslanecké sněmovně Parlamentu zvolit obdobný způsob projednávání také u sněmovního tisku 778, což je tento.
Já tady tedy využívám zmocnění, které mi bylo dáno ústavně-právním výborem a vznáším návrh na opakování druhého čtení u tisku 778.

