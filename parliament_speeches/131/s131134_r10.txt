File: s131134.htm
Anchor: r10
Date: 31. schůze, 4. března 2025
Speaker: Poslankyně Jana Pastuchová

Speech:
Poslankyně Jana Pastuchová: Děkuji, pane místopředsedo. Tak já také budu reagovat na pana kolegu Jakoba, vaším prostřednictvím.
Pane kolego, vy když nevíte kudy kam, tak tady začnete opět nálepkovat: ANO, SPD, Slovensko, Maďarsko. Vaše odpovědnost vést tento stát ekonomicky, tak to tady ukazujeme. Hlavně to vidí naši občané. Já bych chtěla říct, že já jsem o tom tak přemýšlela, proč jste to tam dali, to bez udání důvodu. Ono to bude takové klišé, ale vaše volební preference, kdybyste šli do voleb sami, tak tady nikdo z vás nesedí, z TOP 09, nikdo, protože jste pod hranicí pěti procent. Takže si uděláte koalici, tam možná někdo vás, když vás nepřekroužkují, tady sedět bude, ale vy pak budete hledat teplá místečka, kde se uplatnit, tak možná i proto jste to dali bez udání důvodu, abyste si šli někam na ta teplá místečka sednout? Přemýšlejte o tom, jak se tady chováte k těm lidem. Vy řeknete, že devět z deseti ekonomů to schvaluje, běžte se zeptat sta lidí, kolik z nich to schvaluje. Neohánějte se tady ekonomy, to děláte celou dobu a kam jste dovedli tuhle zemi? Už abyste byli pryč. (Potlesk.)

