File: s131278.htm
Anchor: r13
Date: 31. schůze, 4. března 2025
Speaker: Poslanec Josef Cogan

Speech:
Poslanec Josef Cogan: Takže pane předsedající, vážené kolegyně, kolegové, já bych si dovolil osvojit pozměňovací návrh číslo 5901. Jedná se o pozměňovací návrh kolegyně Potůčkové. Ten byl odůvodněn už v minulé obecné rozpravě a cílem tohoto návrhu je prostřednictvím projednávaného návrhu zákona o volebních kampaní, co nejrychleji adaptovat nařízení Evropského parlamentu a Rady o transparentnosti a cílení politické reklamy.
Zároveň bych si dovolil taktéž přihlásit k pozměňovacímu návrhu, který je taktéž v systému, číslo 6406, a jedná se o pozměňovací návrh poslanců Josefa Cogana, Marka Bendy, Aleše Dufka, Jana Jakuba, Jakuba Michálka, Radka Vondráčka, Vladimíra Balaše, Lucie Potůčkové, Karla Haase a Martina Dlouhého a je to pozměňovací návrh, který rozšiřuje okruh subjektů, které nemohou být registrovanou třetí osobou, a tedy nemohou vést volební kampaň z pozice takzvané registrované třetí osoby. Podstatou předkládaného pozměňovacího návrhu je, že registrovanou osobou může být pouze fyzická osoba, které státním občanem České republiky nebo je státním občanem jiného členského státu EU, ale v takovém případě musí být na území České republiky přihlášena k trvalému nebo přechodnému pobytu. Případně právnická osoba se sídlem na území České republiky, a to ještě za podmínky, že její skutečný majitel je buď českým státním občanem, nebo občanem jiného členského státu EU přihlášený na území České republiky k trvalému nebo přechodnému pobytu. Tento pozměňovací návrh je reakce na aktuální vývoj a zvýšená rizika ovlivňování politické soutěže i cestou financování volební kampaně ze zahraničí.

