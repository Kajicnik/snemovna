File: s131182.htm
Anchor: r10
Date: 31. schůze, 4. března 2025
Speaker: Poslanec Aleš Dufek

Speech:
Poslanec Aleš Dufek: Dámy a pánové, dovolte mi, abych navrhl rovněž přeřazení jednoho bodu schváleného programu této 131. schůze, a to tím způsobem, že navrhuji zařazení tisku číslo 895. Je to bod 155 této schůze a je to návrh poslanců Marka Bendy, Aleše Dufka, Evy Decroix a Mariana Jurečky na vydání zákona, kterým se mění zákon č. 89/2012 Sb., občanský zákoník, ve znění pozdějších předpisů, a související zákony. Zbývá ještě samozřejmě sdělit, kde to navrhuji zařadit. Navrhuji to zařadit na středeční odpoledne za tisk818, zákon o obalech. V případě, že by bylo schváleno i zařazení tisku 701, který navrhl můj předřečník poslanec Horák, tak za tento potenciálně schválený tisk701.
Já se to pokusím velmi stručně odůvodnit. Ústavní soud svým rozhodnutím z dubna 2024 zrušil ustanovení zákona, která podmiňovala v podstatě změnu pohlaví nutností, aby uchazeč prošel sterilizací. Zároveň nás poslance vyzval, abychom do konce června tohoto roku přijali nějaká pravidla. My jsme se v podstatě nějakým způsobem s kolegy pokusili nějaká pravidla vytvořit, což obsahuje náš sněmovní tisk. ***
