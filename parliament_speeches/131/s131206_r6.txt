File: s131206.htm
Anchor: r6
Date: 31. schůze, 4. března 2025
Speaker: Poslanec Karel Haas

Speech:
Poslanec Karel Haas: Děkuju mnohokrát za slovo. Já jsem nechtěl vyvolat žádnou bouřlivou odezvu, dokonce si myslím, že jsem tu svoji předchozí faktickou začínal s tím, že jsem jenom zdrženlivý, že nejsem, řeknu, bojovník na hranici proti tomu pozměňovacímu návrhu. Jsem proti němu právně zdrženlivý. Ale teď to možná řeknu jednodušeji, to, co vyplývá z toho, co jsem právně přesně popsal a odcitoval v předchozí faktické.
Co se týká těch řidičských průkazů, a není to neúcta k žádné z těch zemí, které vyjmenuju, ale řeknu tu ukázku, a netvrdím, že tady ti lidi řídí. Podle toho pozměňovacího návrhu by tady nemohli provozovat taxislužbu řidiči ze Spojených států amerických, řidiči z Kanady. Mohl by tady ale provozovat člověk s řidičákem z Kypru, z Malty. Já nemám žádnou řeknu znalost o tom, jestli tam ten řidičák je podobný řeknu českému řidičáku, nebo není. Nemohl by tady provozovat řeknu řízení, nebo člověk s řidičákem z Ukrajiny. To znamená, tyhlety disproporce ohromné, takhle na rovinu popsané ten pozměňovací návrh zavádí. To je to, co jsem právně zmiňoval.
A ta druhá rovina: do českého práva Martin Kupka jako ministr dopravy, jeho nemusím oslovovat prostřednictvím, mimo jiné zavedl věc, které hrozně fandím, řešili jsme ji tady na jedné ze schůzí předtím, 17 plus. S člověkem 17 plus musí sedět v autě takzvaný mentor. Podle mě hrozně důležitá osoba z pohledu zase spolehlivosti, bezpečnosti, odpovědnosti. A pro mentora v podmínkách, které pro něj stanovujeme, a jsou taky zvýšené oproti běžnému řidiči. Nám stačí ten mezinárodní řidičský průkaz, nebo stačí, on má prostě stejnou váhu jako český řidičský průkaz. Takže jsem já teďka špatně použil slovo stačí. Prostě tam uznáváme i ten mezinárodní řidičský průkaz, protože to je rovnocenný doklad řidičského oprávnění na území České republiky.
Ode mě poslední faktická, víc nebudu košatit.

