File: s131221.htm
Anchor: r2
Date: 31. schůze, 4. března 2025
Speaker: Poslanec Martin Kolovratník

Speech:
Poslanec Martin Kolovratník: Děkuji za slovo. Dobré odpoledne a konstatuji, že tato volba byla úspěšná v tom smyslu, že byla obsazena obě dvě neobsazená místa, byla to volba členů Rady pro rozhlasové a televizní vysílání. Počet vydaných hlasovacích lístků byl 169, stejný počet byl odevzdaných hlasovacích lístků, 169. Volby se zúčastnili všichni poslanci a poslankyně, kteří přišli k volbám. Kvorum nutné pro zvolení bylo 85.
Pan Vadim Petrov, navržený hnutím ANO, získal 101 hlasů a pan Vojtěch Stříteský, navržen koalicí SPOLU, získal 140 hlasů. Konstatuji, že oba kandidáti dosáhli potřebného kvora a byli zvoleni členy Rady pro rozhlasové a televizní vysílání.
Doplním ještě v souladu s tím usnesením volební komise, aby ty mandáty byly sjednoceny až od momentu, kdy tedy budou ukončeny, že v obou případech nový mandát těchto pánů startuje od 2. dubna tohoto roku. Tím konstatuji, že volba končí a obě místa jsou obsazena. Děkuji.

