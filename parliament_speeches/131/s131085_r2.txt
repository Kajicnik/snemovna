File: s131085.htm
Anchor: r2
Date: 31. schůze, 4. března 2025
Speaker: Poslanec Josef Cogan

Speech:
Poslanec Josef Cogan: Vážený pane předsedající, já bych částečně odůvodnil i ten předchozí postup, zejména ke svým kolegyním. Já jsem ten návrh vnímal spíše jako technokratický, který je plně v souladu s jednacím řádem. Já bych možná, jak tady bylo řečeno, že to je dva, tři dny... Já bych možná přečetl radši ten odstavec jedna, kde jsou jako potom zjevnější, že to, co tady bylo tvrzeno, úplně není tak, jak tady bylo tvrzeno.
Je potřeba si říct, že ten odstavec jedna říká: Třetí čtení návrhu zákona lze zahájit - opakuju, lze zahájit - nejdříve za čtrnáct dnů od doručení souhrnu podaných pozměňovacích návrhů, pozměňovacích, popřípadě jiných návrhů poslanců. To znamená, že nejdřív vám musí být doručeny všechny ty pozměňovací návrhy. A až od okamžiku, kdy se zveřejní... doručí tento návrh, tak začíná běžet lhůta čtrnácti. Já jsem navrhl sedm dní. Takže není to tak úplně... Omlouvám se, možná jsem vám to měl říct dopředu. Možná jsem měl tu informaci vám říci, nepřekvapit tím návrhem. To asi nebylo úplně v tomhle smyslu taktické a správné, ale jinak ten návrh odpovídá plně jednacímu řádu.
To znamená, že lze zahájit. Neznamená, že bude úplně zahájen. Samozřejmě je možné například, pokud mluvíme o nějakých lhůtách, tak můžete projednat třeba ve čtvrtek po interpelacích, ten výbor svolat tak, aby se třeba mohlo jednat ten další pátek, teoreticky. Jo? (Reakce v pravé části sálu.) Možná samozřejmě bude i čas v běžném týdnu, budeme třeba o tom ještě jednat. Budeme o tom ještě jednat i v rámci těch následujících dní, ale nemyslím si, že to bylo na takové, bych řekl, možná trošku hektičtější vyjádření. Myslím, že to je pořád postup v souladu s jednacím řádem a není to nic v jeho rozporu.
Já bych si proto dovolil, protože tento návrh zákona je související s tím předchozím, tak i v tomto případě bych si dovolil navrhnout zkrácení této lhůty z § 95 odst. 1 opět na 7 dní.

