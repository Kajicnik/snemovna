File: s131124.htm
Anchor: r8
Date: 31. schůze, 4. března 2025
Speaker: Poslanec Josef Bělica

Speech:
Poslanec Josef Bělica: Děkuji za slovo, paní místopředsedkyně. Já bych v této souvislosti rád interpeloval pana ministra dopravy pana Kupku. Já jsem dostal tohleto pověření na zasedání krajské tripartity, která svým usnesením pověřuje hejtmana k interpelaci ministra dopravy, a to ve věci cen a z neúměrného zvyšování cen přepravy společnosti ČD Cargo.
Víme všichni, že díky nekompetentním krokům této vlády došlo k brutálnímu nárůstu cen energií a ty společnosti napříč odvětvími jsou pod těžkým tlakem nákladů, a pokud mají svým zákazníkům dodávat zboží v nějakých rozumných cenách, tak prostě potřebují, aby v rámci těch odběratelsko-dodavatelských vztahů měly jakousi stabilní situaci, co se přepravy zboží k zákazníkům týče. Já bych s dovolením přečetl přímo znění, tak, jak jsem ho dostal od Svazu průmyslu. Zvyšování tarifů ČD Cargo, neúměrné zvyšování dopravních tarifů především pro jednotlivé svozové zásilky sypkých hmot vedou k nárůstu nákladů některých členů Svazu průmyslu až o desítky procent ročně. Důvodem zvyšování je významné snížení přepravovaného množství uhlí, dřeva, rudy, šrotu a dalších podobných materiálů.
Jedná se o to, že i spousta strojírenských celků se k finálním zákazníkům přepravuje ne po železnici, ale motorovými vozidly po cestě, což je zajímavé, ale je podstatně levnější než ceny, které nabízí ČD Cargo.
Pane ministře, já bych vás prosil, zda byste mohl intervenovat u tohoto státního dopravce, aby ty ceníky s těmi zákazníky projednával v dostatečném časovém předstihu a ty změny nebyly v řádech vyšších desítek a stovek procent. Děkuju.

