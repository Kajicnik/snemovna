File: s131190.htm
Anchor: r21
Date: 31. schůze, 4. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuju pěkně. Už jsme na závěru dnešního jednání, tak já představím velmi stručně, případně to dokončím příště, o čem je pozměňovací návrh, který načítám k této novele zákona. Veřejné zdravotní pojištění se týká samozřejmě veškerých záležitostí, které se týkají zdraví, čili také porodnictví a šestinedělí. Načítám pozměňovací návrh týkající se zejména porodních asistentek, což jsou vysokoškolsky vzdělané zdravotnice, a v jiných zemích Evropské unie upravuje jejich činnost směrnice, která jim dává možnost mnohem samostatnějšího výkonu povolání než u nás, a u nás je prostě ta směrnice různě omezována, třeba právě způsoby placení. ***
