File: s131236.htm
Anchor: r2
Date: 31. schůze, 4. března 2025
Speaker: Poslanec Julius Špičák

Speech:
Poslanec Julius Špičák: Vážená paní předsedající, dámy a pánové, já si myslím, že předřečníci vám velmi podrobně a jasně (řekli?), o co se jedná. Elektronizace je zkrátka proces, který prostě prostupuje celou společností, samozřejmě prostupuje zdravotnictví, prostupuje jím spontánně a je načase, aby byl ukotven nějakou tedy právní normou. Takže já si myslím, že proces byl tedy popsán, jeho jednotlivé parametry, struktura byla popsána velmi tedy podrobně, zejména paní předřečnicí.
Já bych si dovolil upozornit tedy na místa, která považuju za potenciálně tedy slabá nebo problematická. Za prvé bych chtěl znát odhad od pana ministra timingu, náběhu, tedy náběhu praktického, tedy náběhu, tedy té elektronizace, nebo aspoň některých jejich složek, aby to nebyl tedy proces, který je nekonečný. Potom musím říci, že součástí toho návrhu je také tedy stránka finanční, kdy musím říci, že podle mě teda je podceněna, podle mě není možné se vejít do tak malé částky, která je tam tedy uvedena 50 milionů plus, já nevím, nějaká procenta, tedy za roční správu, tedy toho všeho. Takže to je další věc.
Konečně je tam citlivý samozřejmě problém možnost zneužití dat, zejména pokud se jedná tedy o psychiatrii a taková křehká témata, jako tedy pohlavní choroby a  potraty a podobně. Takže chci upozornit na to, že samozřejmě vždycky hrozí jim únik. Jsem si vědom, že mu nelze tedy stoprocentně zabránit. Ale musí, bych řekl explicitně být tedy toto pojmenováno a musí tomu být věnována maximální pozornost. Obecně bych chtěl říct, že tady ty cíle celé té normy nejsou prostě politické, ty cíle prostě vyplývají z vývoje, z doby techniky, takže ty cíle jsou jasné. Ale vždycky se lišíme tím, jestli umíme těch cílů dosahovat dobře, nebo méně dobře. Takže já bych si jen velmi přál v rámci zájmu nás všech, aby se dosahovalo těch cílů tedy kvalitně a  bez nějakých zpochybnění, které zejména mohou vyplynout z toho úniku těch dat. Takže je tam jedna věc, která mi tady skutečně chybí, a to je tedy umělá inteligence. Umělá inteligence je prostě fenomén, jejíž dosah je tedy nedozírný, a ta umělá inteligence se bude uplatňovat, nebo už se uplatňuje, ona už se spontánně uplatňuje i v oblasti tedy zdravotnictví. A ona je tam o té umělé inteligenci jedna věta.
Takže já se domnívám, že umělá inteligence musí být tedy ošetřena nějakým statementem jasným, který jasně definuje její možnosti a zase možné hrozby a musí prostě skutečně tedy ten její přínos případný definovat. Umělá inteligence je vnímána populací zejména jako tedy v podstatě proces, který usnadní nebo zpřesní, dejme tomu, diagnostiku nádorů, ale ono tomu tak tedy, musím říci, vůbec není, ale umělá inteligence má šanci zejména se uplatnit, pokud jde tedy o organizaci, to je daleko významnější, jde tedy o organizaci práce. Takže znovu musím říci, tato jedna jediná věta, velmi vágní mi připadá jako velmi nedostatečná.
Tato oblast je podceněná a myslím si, že toto by se mělo dopracovat. Je na to mnoho inspirací v zahraničí. Děkuji za pozornost.

