File: s131245.htm
Anchor: r1
Date: 31. schůze, 4. března 2025
Speaker: Místopředseda PSP Jan Bartošek

Speech:
Místopředseda PSP Jan Bartošek: Já vám děkuji. Nyní by se měl ujmout slova zpravodaj pro prvé čtení, pan poslanec Karel Smetana, ale ten je dnes omluven. A z toho důvodu já budu muset dát hlasovat o změně zpravodaje pro prvé čtení. Je zde návrh, aby se zpravodajkou pro prvé čtení stala paní poslankyně Krutáková. Já jsem přivolal kolegyně a kolegy z předsálí, požádám vás chvíli o trpělivost. Eviduji žádost o odhlášení, já vás odhlásím a požádám vás, abyste se přihlásili svými kartami. Musím počkat, až bude dostatečné kvorum pro hlasování, protože do té doby nemohu dát hlasovat o změně zpravodaje. Vzhledem k tomu, že jsme nedosáhli potřebného kvora pro hlasování, já přeruším jednání Sněmovny na pět minut a podle toho doufám, že se kolegové, kolegyně dostaví do sálu a podle toho se bude nebo nebude pokračovat. Protože bez schválení zpravodaje nemůžeme pokračovat dál. Děkuji.

(Jednání přerušeno v 19.07 hodin.) ***

