File: s131239.htm
Anchor: r9
Date: 31. schůze, 4. března 2025
Speaker: Poslanec Jakub Michálek

Speech:
Poslanec Jakub Michálek: Děkuju za slovo, vážený pane místopředsedo. Vážený pane ministře, kolegyně, kolegové, já se tímto hlásím k pozměňovacímu návrhu 6346. Je to pozměňovací návrh mě a poslanců z našeho poslaneckého klubu, který se týká zavedení funkčních období pro ředitele fakultních nemocnic v době trvání pěti let. Je to nastaveno tak, že ředitel fakultní nemocnice by mohl obhajovat dvakrát po sobě to funkční období a probíhala by transparentní výběrová řízení. Domnívám se, že situace, kdy někdo je na funkci ředitele fakultní nemocnice 20 - 25 let, kterou jsme tady měli, tak není úplně zdravá. Na jednu stranu se domnívám, že je potřeba využít zkušeností lidí, kteří jsou v těchto funkcích, na druhou stranu je potřeba zavést systém, ve kterém dochází k přirozené obměně a cirkulaci tak, aby se nemohly vytvářet nějaké nežádoucí vazby tak, jako jsme to viděli právě v kauze Motol.
A těším se na další diskusi, která bude o této problematice probíhat. Je to jedno z opatření, které máme v pirátském plánu proti rozkrádání zdravotnictví tak, aby se snížila pravděpodobnost a prostor pro korupci a to, že se budou opakovat podobné kauzy v dalších státních nemocnicích. Děkuji za zvážení podpory tohoto pozměňovacího návrhu.

