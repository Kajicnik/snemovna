File: s131077.htm
Anchor: r2
Date: 31. schůze, 4. března 2025
Speaker: Místopředsedkyně PSP Olga Richterová

Speech:
Místopředsedkyně PSP Olga Richterová: Děkuji pěkně. Já jsem se přihlásila tímto způsobem, protože jsem sledovala tu debatu z kanceláře. Poslouchala jsem debatu například o různých dopadech u životního minima, které je tam nově vlastně vsunuté skrze takový opravdu veliký komplexní pozměňovací návrh. Ráda bych, abychom si přece jenom vyjasnili ještě jednu věc. Je to norma, za kterou stojím principiálně v tom, že naše země po dvaceti letech, kdy se o tom mluví, konečně může mít nějak upravenou podporu v oblasti bydlení. Je to něco, co si myslím, že je velice potřeba, a současně že to je datově podložené. Je to podložené průzkumem mezi těmi možnými pronajímateli, čili lidmi, kteří mají prázdné byty a rádi by je pronajali, když budou mít garance. Stejně tak jsou tam právě pojistky proti obchodu s chudobou. Bylo to projednané, jak zdůrazňoval pan ministr, napříč... Svaz měst a obcí a mnoho dalších.
Ještě dám namátkou další věc z těch protiargumentů, co často zaznívají. Jsou tam různé, za mě důležité, pojistky typu evidence nebo registr lidí, co by třeba neplatili nebo poškodili ten byt. Tak ti prostě budou vyřazeni. ***
