File: s131117.htm
Anchor: r4
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Děkuji za slovo. Já bych se pana premiéra velmi rád zeptal, jak to vidí s naplněností našich plynových zásobníků, protože podle webových stránek Zasobyplynu.cz momentálně máme zásobníky naplněny na 25 procent, nebo na 25 procent, možná na více procent, nicméně ta zásoba by měla stačit v zimním období zhruba na 25 dní. To znamená, mělo by to být někdy do konce března v případě tedy, že ty teploty budou zhruba stejné nebo podobné, jako máme nyní. Zachytil jsem ještě informaci, že momentálně se k nám zastavila dodávka ropy přes ropovod Družba, takže ten výpadek PKN Orlen má rafinérie zabezpečen ze státních hmotných rezerv. Chtěl bych se zeptat, zda tedy tak přátelská Ukrajina ty dodávky obnoví, nebo zda to tedy budeme dovážet z nějakých alternativních zdrojů. Myslím si, že tady to se v dobré společnosti nedělá, tedy pokud Česká republika pomáhá 232 miliardami z peněz daňových poplatníků, tak aby našemu hospodářství a našim spotřebitelům byly činěny takové kroky, jako je zastavování plynovodu Bratrství přes území Ukrajiny a nebo zastavení toku ropy přes ropovod Družba směrem do východní Evropy.
Můj dotaz tedy zní: Co budete dělat v tom, aby se dodávky obnovily? A co budete dělat v tom, aby tedy ty zásobníky byly naplněny podstatně více, než jsou, protože podle mých informací právě ten plyn jde od nás zpětně na Ukrajinu?

