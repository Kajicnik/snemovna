File: s131043.htm
Anchor: r6
Date: 31. schůze, 4. března 2025
Speaker: Poslanec Radek Koten

Speech:
Poslanec Radek Koten: Děkuji za slovo. Opět máme pokročilou večerní hodinu, nicméně jsme se tady dozvěděli další zajímavé věci. Předpokládám, že to, jakým způsobem tento zákon byl projednáván, takže skutečně zůstane zapsáno v uvozovkách zlatým písmem v jednání Poslanecké sněmovny a v tom, co se tady tedy vlastně děje. Bych tady řekl jedno poměrně pravdivé české přísloví, bylo to pravděpodobně přísloví našich zemědělců, protože zní: Čím více se s lejnem mažeš, tím více smrdí. Poměrně přesně to vystihuje tuto situaci, protože tento zákon nebo pod tento zákon se nepodepsal ani Senát a dokonce se pod něj nepodepsal ani prezident republiky, a to si myslím, že jsme ho tady téměř všichni považovali, téměř, za automat na podpisy. Jsme tady celou dobu navrhovali zamražení platů politiků a navrhovali jsme, že je tedy možné to řešit dejme tomu za rok, až tady bude nová vládní reprezentace, že se mohou stanovit nějaké parametry pro to, jakým způsobem by se to tedy valorizovalo, buď z nějaké průměrné mzdy v České republice a podobně, jakým způsobem by se to tedy dělalo do budoucna, ale to očividně tato vláda nechtěla slyšet a z těch původních téměř 14 procent to tedy nakonec stáhla na nějakých 6,9, aby to bylo tedy podobné tomu, jak bylo přidáno některým bezpečnostním složkám v tomto státě. Ono riskovat život v bezpečnostním sboru, kdy váš průměrný hrubý plat je 170 korun za hodinu a v podstatě ten život riskujete na denní bázi potom v porovnání, dejme tomu, s politikem, kde tedy to nebezpečí možná může hrozit nějakému neoblíbenému politikovi, ale vy, co máte ochranku, tak se bát skutečně nemusíte. ***
