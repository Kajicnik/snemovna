File: s131078.htm
Anchor: r2
Date: 31. schůze, 4. března 2025
Speaker: Poslankyně Renata Oulehlová

Speech:
Poslankyně Renata Oulehlová: Já bych jenom na paní místopředsedkyni Richterovou, vaším prostřednictvím, pane místopředsedo, chtěla reagovat. Nebyla jste tu, když vlastně se to tady probíralo, ale většina měst tohle všechno dělá. V momentě, kdy přijde senior, kdy přijde člověk, který se dostane do nějaké nouze, tak opravdu, když si vezmete nějaké statistiky měst, kolik přidělily jakým lidem bytů, tak opravdu ta pomoc je a nepotřebujeme k tomu tu jednu a půl miliardy. Problém opravdu začíná v situaci, kdy jsou to lidé, kteří cíleně prostě žijí tak, že nepracují, jsou dlouhodobě v evidenci, nemají vůbec snahu nějakým způsobem přispět do toho společného měšce, tam opravdu pak ty problémy jsou veliké, protože ti lidé nemají návyky, nechce je ani obchodník s chudobou. Tam opravdu se toto dít může, ale ty lidi nezmění, ani když u nich bude stát pět sociálních pracovníků a snažit se nějakým způsobem je to naučit, protože oni nechtějí.

