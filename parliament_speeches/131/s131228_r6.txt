File: s131228.htm
Anchor: r6
Date: 31. schůze, 4. března 2025
Speaker: Poslanec Jan Kuchař

Speech:
Poslanec Jan Kuchař: Děkuji za slovo, pane místopředsedo. Já budu asi kratší. Mě mrzí, že to paní kolegyně znovu nahrála, protože jak já, tak paní předsedkyně zdravotního výboru, jsme se distancovali od tohoto původního pozměňovacího návrhu. To z jednoho prostého důvodu, protože to pozadí prostě není tak úplně křišťálové, jako si myslíme. Mrzí mě to osobně, a to velmi. Já jenom apeluji, abychom se i přesto věnovali problematice v podstatě těch vyvolávaných porodů, protože si myslím, že jsme velmi bohatý stát na to, aby se u nás rozhodovaly ženy z ekonomických nebo ze sociálních důvodů, že ukončí těhotenství.
Takže poprosím, abychom tohleto téma zachovali spíš tedy jako záležitosti MPSV nebo i Ministerstva zdravotnictví, nikoliv však na formě neziskových organizací. Byl bych rád, protože samozřejmě je velmi stresující, aby v momentě, kdy by žena věděla, že se stane samoživitelkou, a šla by v podstatě ze své výplaty na mateřskou a tím spadla vlastně do sociální sféry. Tak to je vlastně jedno z hlavních rozhodnutí u mnoha žen. Tady to si myslím, že Česká republika si nezaslouží a měla by vytvořit v podstatě program, aby vůbec nemusely takovéto dámy na sociální úřad chodit. Děkuji.

