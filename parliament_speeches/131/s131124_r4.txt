File: s131124.htm
Anchor: r4
Date: 31. schůze, 4. března 2025
Speaker: Poslankyně Lenka Knechtová

Speech:
Poslankyně Lenka Knechtová: Vážená paní místopředsedkyně, děkuji za slovo. Vážený pane ministře, stovky, možná tisíce dobrovolníků po celé republice denně hasí šířící se požár, a to je kalamita opuštěných přemnožených koček. Stát a Ministerstvo životního prostředí se tváří, že problém neexistuje, nebo to není nic akutního, i když od roku 2019 existuje na toto téma studie Parlamentního institutu. Jak tedy Ministerstvo životního prostředí zajišťuje ochranu volně žijících živočichů před koloniemi zdivočelých opuštěných koček? Proč nevytvoří Ministerstvo životního prostředí státní dotační program na úhradu kastrace a koček pro obce, jak má třeba Španělsko? Jednalo by se v tomto případě přece o prevenci škod na životním prostředí. Co Státní fond životního prostředí? Má svůj rozpočet a vybírá poplatky za poškozování životního prostředí a porušení zákona o ochraně přírody. Kde je vůle, tam je cesta.
Pomohli bychom obcím a městům, aby měly finance na odchyt toulavých i opuštěných koček ve spolupráci se spolky, veterinárními lékaři a útulky. Finance k úhradě kastrace a nutné veterinární péče včetně pobytu v útulku nebo hospitalizace u veterináře. Stát ani obce a města se nesmí zříkat povinnosti se postarat o nalezená zvířata, ať už jsou opuštěná, nebo toulavá, svůj požadavek opírá nejenom o svoje vlastní zkušenosti s chovem kočky domácí, ale zejména o zkušenosti mnohých neziskových organizací, které se zabývají pomocí týráním opuštěným a toulavým kočkám. Děkuji.

