File: s131115.htm
Anchor: r8
Date: 31. schůze, 4. března 2025
Speaker: Poslankyně Helena Langšádlová

Speech:
Poslankyně Helena Langšádlová: Děkuji za slovo, pane místopředsedo. Pane ministře, dámy a pánové, já si dovolím jenom mírně doplnit pana ministra financí, že dohoda obsahuje šest tematických priorit, a to jsou: lidská práva a demokracie, mír a bezpečnost, rozvoj, hospodářský růst včetně obchodu, klimatickou změnu a migraci a mobilitu. Cílem dohody není pouze vytvoření rámce pro poskytování klasické rozvojové pomoci, ale vyváženější vztahy založené na větší rovnoprávnosti a sdílené odpovědnosti. Děkuji vám.

