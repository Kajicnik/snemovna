File: s131227.htm
Anchor: r6
Date: 31. schůze, 4. března 2025
Speaker: Poslanec Miloslav Janulík

Speech:
Poslanec Miloslav Janulík: Děkuji za slovo. Dovolte mně taky (?) se svou troškou do mlýna, protože jsem, jak se říká, od fochu. No, co bude na těhotenském testu, to je v podstatě jedno, protože to je opravdu tak okrajová záležitost. Ale co mně tady rezonuje, tak na margo mých předřečníků, hlavně tedy předřečníků z řad koalice, tam jsou přece - vy si vždycky vytrhnete jednu nějakou drobnost a na té se otáčíte, viz třeba pan profesor nějaké správní rady, to není ale to podstatné, tam je, tady v téhle novele je spousta, slušně řečeno, hezké slovo, zhůvěřilostí, které prostě mění - ten systém nějakým způsobem funguje, není úplně dokonalý, ale docela funguje. A mám obavu, že když se to uvede do života, tak to prostě fungovat přestane. Mně už se nechce opakovat všecky ty věci a ty chyby, to, že se braly peníze zdravotnictví, místo, jak se vám vždycky přilévaly, tak najednou se mu braly, jo, nad tím se nikdo ani pozastavil, že to celé desítky roků bylo naopak, a najednou se mohlo vzít, protože rozpočet trpí na úbytě, státní, a tak dál.
Ale zase, prosím vás, neklouzejte, jako vy se utápíte v detailu, ale prostě tady jsou daleko, daleko, řekl bych, podstatnější věci, které se tu řeší, které se tu úplně převrací zásadním způsobem, a otázka zní: proč? Jako my všichni, co jsme od fochu, tak říkáme, že to, že to nepovede ke kýženému cíli. Prostě já nevím, jestli to tam psal nějaký kinder management nebo kdo jako, ale to prostě nepovede k tomu cíli, nepovede, protože jako, sakra, po 40 letech o tom něco vím, a proč to tedy měníme, proč se jako přepřahají dobří koně? Ono to prostě nějakým způsobem funguje, není to vůbec prodiskutované, vidíte, že k tomu má - každý odborník k tomu má x výhrad, ale tam jsou věci, které prostě zásadním způsobem to obracejí, a děláte to na konci, na konci vašeho (svého) mandátu, vašeho volebního období - a já si kladu otázku: proč? (Předsedající: Váš čas.) Děkuju.

