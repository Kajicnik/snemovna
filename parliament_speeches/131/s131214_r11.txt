File: s131214.htm
Anchor: r11
Date: 31. schůze, 4. března 2025
Speaker: Ministr dopravy ČR Martin Kupka

Speech:
Ministr dopravy ČR Martin Kupka: Jedná se o návrh zákona, který upravuje podmínky pro příjmy Státního fondu dopravní infrastruktury, ale upravuje také celou řadu věcí, které souvisejí například s využíváním PPP projektů pro výstavbu dopravní infrastruktury. S pozměňovacím návrhem vstupujeme také do zákona o dani z přidané hodnoty tak, aby bylo možné zajistit do budoucna v České republice efektivní využívání formy PPP pro dopravní infrastrukturu jak silniční, tak železniční.
Z těch významných úprav naopak vypouštíme jedním z těch pozměňovacích návrhů možnost čerpání a vydávání vlastních dluhopisů ze strany Státního fondu dopravní infrastruktury, rozšiřujeme možnost financovat veřejně přístupné dobíjecí stanice vodíkové a samozřejmě také dobíjecí a možnost financovat opatření k zajištění interoperability na železnici. Tolik velmi stručné představení toho návrhu.

