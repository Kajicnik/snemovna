File: s131141.htm
Anchor: r1
Date: 31. schůze, 4. března 2025
Speaker: Poslanec Michal Kučera

Speech:
Poslanec Michal Kučera: Tak pane předsedo Babiši, prostřednictvím paní předsedající, já se politikou neživím, takže se můžeme spolu bavit. Překvapuje mě, že máte nějakou firmu, to mě překvapuje, protože jste nedávno tvrdil, že žádnou firmu nemáte, že si nic přihrávat nemůžete z politiky, tak teď to beru jako přiznání, máte firmu, tudíž jste si tady... Ve střetu zájmů jste, pane Babiši, prostřednictvím paní předsedající. Jste ve střetu zájmů. To vám chci říct.
Byla to vaše vláda, která rozpustila 100 miliard finančních rezerv, vylepšovala si rozpočet, prodávala státní aktiva. Vy jste dokonce chtěl prodávat vzácné kovy do sběru, tak jste na tom byl špatně, že jste chtěl do sběru prodávat vzácné kovy za dvě miliardy ze státních rezerv. No, vám to naštěstí ti socani zarazili, jinak byste rozprodal do sběru i vzácné kovy.
Tak prosím tady neříkejte, kdo jak hospodaří a kdo řídí firmy. Byli jste na tom velmi špatně, dopadli jste velmi špatně a dopadnete stejně tak i v těchto volbách. Děkuju.

