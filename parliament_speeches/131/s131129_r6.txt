File: s131129.htm
Anchor: r6
Date: 31. schůze, 4. března 2025
Speaker: Poslanec Patrik Nacher

Speech:
Poslanec Patrik Nacher: Děkuji, pane ctěný místopředsedo Sněmovny, já mám interpelace opět na ministra vnitra Víta Rakušana. Já doufám, že z té interpelace, z té odpovědi on zas neudělal nějaké svoje video, tak to bych byl rád, aby on odlišoval tu roli ministra a předsedy hnutí STAN. A ta interpelace se týká informace, která na základě stošestky o svobodném přístupu k informacím byla vyvěšena na webových stránkách Ministerstva vnitra, a totiž, že v první polovině loňského roku došlo k dvěma schůzkám se zástupci společnosti Meta. To je ta, která mimo jiné provozuje Facebook. A mělo se týkat ta jednání se měla týkat představení aktivit této společnosti v oblasti integrity voleb, nicméně Ministerstvo vnitra odmítlo zveřejnit jména osob, které se účastnily této schůzky. Já jsem to otevřel jednou na mediálním výboru, když nás navštívil pan plukovník Otakar Foltýn, on o té návštěvě nevěděl, dokonce vlastně řekl, že na české půdě vůbec jakoby velmi těžké nebo skoro nemožné se sejít se zástupci Meta.
Takže já bych se chtěl zeptat ministra vnitra, kdo rozhodl o uskutečnění těchto schůzek? Kdo se jich za Ministerstvo vnitra zúčastnil? Kdo se jich zúčastnil za společnost meta? Co bylo obsahem těch jednání a proč se z toho nepořizoval žádný písemný záznam, jakkoliv jde o velmi citlivou schůzku s globální platformou? Víme, co se všechno teďka děje kolem těch sociálních sítí, takže já bych poprosil o písemnou odpověď na všechny tyhlety otázky.

