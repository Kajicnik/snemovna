File: s131057.htm
Anchor: r12
Date: 31. schůze, 4. března 2025
Speaker: Poslankyně Martina Ochodnická

Speech:
Poslankyně Martina Ochodnická: Budu velmi rychlá. Respektuji naprosto pohled některých členů ODS a jejich pohled na regulaci jako takovou obecně. Já bych jenom k tomu chtěla říct jednu jedinou větu. Samoregulace trhu je to řešení. A o to se můžeme společně všichni snažit, protože jsou země jako Dánsko, Finsko, Německo, Norsko, Švédsko a Velká Británie, kde se sám trh rozhodl škodlivé nápoje dětem neprodávat, a myslím si, že kdybychom to dokázali my tady společně i s vámi, kteří jste proti regulacím, tak by to bylo vlastně nejlepší řešení. Bohužel se nám to tu dlouhodobě nedaří. Pojďme zkusit se bavit ve výborech o tomto návrhu a případně ho jakkoliv upravovat. Děkuju moc.

