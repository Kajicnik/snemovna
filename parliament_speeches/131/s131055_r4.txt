File: s131055.htm
Anchor: r4
Date: 31. schůze, 4. března 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, pane místopředsedo. Jenom velmi krátce, chci poděkovat kolegům, že pokračovali v našem započatém úsilí. Ono čtyři roky, jak se ukazuje, je krátká doba něco dodělat, tak aspoň jsme pokračovali dál. Domnívám se, že to je velmi důležité a že určitě si zasluhuje projednání ve výborech. Těšíme se na vaše připomínky. Nečiníme si nároky, že bychom vytvořili zcela optimální samozřejmě návrh, ale nicméně jsme se mu velmi věnovali, a myslím si, že to pomůže zejména těm zranitelným, tedy našim dětem. Těším se na další projednávání a nebudu zdržovat, abychom stihli všechny procedury.

