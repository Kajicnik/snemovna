File: s131066.htm
Anchor: r10
Date: 31. schůze, 4. března 2025
Speaker: Poslanec Jiří Mašek

Speech:
Poslanec Jiří Mašek: Děkuji. Paní předsedající, kolegyně, kolegové, já navážu na svou ctěnou kolegyni Renatu Oulehlovou. Ano, přesně tak to vypadá, 6 800 - zaokrouhleno - minimum, které má zbýt, a 16 000 je tedy prostor na obchod s chudobou, pane ministře? To je konkrétní dotaz. Vy jste říkal, že nejste odborník na přepočítávání těch částek, ale tohle jsou tak diametrálně rozdílné číslovky, že z toho tedy opravdu vypadá, i podle toho, co jste tady řekl, že s těmi 16 000 vy počítáte na bydlení a ten zbytek je potom na to, aby ti lidé nějak přežili za ten měsíc. To mně přijde skoro neuvěřitelné, jestli to takhle je nastavené. Děkuju.

