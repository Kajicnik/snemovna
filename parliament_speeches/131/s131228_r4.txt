File: s131228.htm
Anchor: r4
Date: 31. schůze, 4. března 2025
Speaker: Poslankyně Věra Adámková

Speech:
Poslankyně Věra Adámková: Děkuji za slovo, pane místopředsedo. Dámy a pánové, musím říci, že tento návrh, byť si velmi vážím své kolegyně, paní doktorky, nepovažuji za šťastný z jednoho prostého důvodu. Za prvé. Dávat úkoly tímto způsobem ministerstvu - teď nechci bagatelizovat vůbec nic - ale máme také testy na CRP a také bychom mohli tvrdit, že tam musí být k tomu zřízena nějaká zvláštní stránka, což by asi vyvolalo tady úsměv. Není možné.
Na druhou stranu se domnívám, že edukace obecně je poměrně široká. Není opět nic proti ničemu, kdyby se ministerstvo rozhodlo a dalo tam nějaký další materiál, tak je samozřejmě kdykoliv k dispozici. Ale rovnou předpisovat, jakým způsobem se mají ti lidé chovat, mi nepřipadne úplně správné. Myslím si, že každý je dostatečně znalý a zodpovědný - do jisté míry tedy - za svůj další osud, to také, a těch informací na toto téma je skutečně hodně.
V minulém volebním období sem docházely mnohé neziskovky ve snaze prodrat podobné změny pozměňovacích návrhů. Proto, byť je mi to velmi líto, ale musím říci, že to nevidím úplně dobře, protože jejich důvody byly bohužel velmi ekonomické, a já bych byla nerada, aby toto se stalo také jedním z toho. Děkuji.

